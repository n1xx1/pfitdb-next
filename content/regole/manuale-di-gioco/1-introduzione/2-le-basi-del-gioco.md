---
source: Manuale di Gioco, pag. TODO
original-name: Basics of Play
original-srd: https://2e.aonprd.com/Rules.aspx?ID=8
---

# Le Basi del Gioco

Prima di creare il tuo primo personaggio o di scrivere la tua prima avventura,
devi conoscere alcuni concetti di base utilizzati nel gioco. I nuovi concerti
sono riportati in grassetto per aiutarti a ritrovarli facilmente, ma questa
sezione rappresenta solo un'introduzione alle basi del gioco. Le regole complete
sono descritte nei collegamenti a fianco. Il Glossario ti aiuterà a trovarle.

## TODO

TODO manca qualcosa

I PG sono i protagonisti del gioco e la narrazione è incentrata su di loro,
mentre i PNG e i mostri sono alleati, contatti, avversari e nemici. Detto ciò,
PG, PNG e mostri condividono alcune caratteristiche.

Il **livello** è una delle statistiche più importanti del gioco e serve a
rappresentare il potere e le capacità di ogni creatura. Il livello dei PG varia
da 1, all'inizio della loro carriera da avventurieri, a 20, quando raggiungono
l'apice del potere. Quando i personaggi superano sfide, sconfiggono nemici e
completano avventure, accumulano **Punti Esperienza (PE)**. Al raggiungimento di
1.000 PE, salgono di livello e acquisiscono nuove capacita che gli permettono di
affrontare sfide sempre più pericolose. Un PG di 1° livello potrebbe scontrarsi
contro un Ratto Gigante o contro un gruppo di banditi, e un PG di 20°
distruggere una città con un solo incantesimo.

Oltre che dal livello, i personaggi sono caratterizzati dai **punteggi di
caratteristica**, che misurano il loro potenziale grezzo e che sono utilizzati
per calcolare la maggior parte delle altre statistiche. Ci sono sei punteggi di
caratteristica. La **Forza** rappresenta la possanza fisica di un personaggio,
la **Destrezza** la sua agilità e abilità nell'evitare i pericoli; la
**Costituzione** indica la salute generale di un personaggio e il suo benessere
fisico, mentre l'**Intelligenza** rappresenta le sue facoltà cognitive e la sua
abilità nella risoluzione dei problemi, la **Saggezza** misura l'intuito del
personaggio e la sua abilita nel valutare una situazione, infine il **Carisma**
il suo ascendente personale, la sua abilita nel persuadere e il vigore della sua
personalità.

I punteggi di caratteristica di un individuo ordinario variano tra 3 e 18, con
10 a rappresentare le capacità di un comune essere umano. I personaggi di
livello alto possono avere punteggi di caratteristica che superano di gran lunga
il 18. Un punteggio di caratteristica superiore alla media incrementa le tue
probabilità di successo nel superamento di un compito collegato a un punteggio
di caratteristica, mentre un punteggio sotto la media si traduce in una minore
possibilità di successo. Tale parametro è detto **modificatore di
caratteristica**.

Il tuo personaggio è inoltre caratterizzato da alcune scelte importanti che
compi. La prima è la **stirpe**, che rappresenta le sue origini familiari e il
suo retaggio, come umano, elfo o goblin. Poi c'è il **background**, che descrive
il suo passato, da umile teppistello a facoltoso nobile. Infine la più
importante, la **classe**, indica buona parte delle sue capacita e attitudini,
come il potere di un mago che gli permette di fruire di potenti incantesimi
arcani, o il potere di un druido che gli permette di trasformarsi in una
temibile bestia!

In aggiunta a queste scelte fondamentali, i personaggi hanno un certo numero di
**talenti**, abilità individuali selezionate durante la creazione del
personaggio e durante la progressione nei livelli. Ogni talento ha un tipo che
denota la sezione in cui viene descritto (ad esempio i talenti degli elfi si
trovano nella sezione dedicata alle origini, nella sottosezione dedicata agli
elfi) e un tema (i talenti da mago conferiscono capacità collegate con gli
incantesimi). Infine i personaggi hanno **abilità** che misurano la loro bravura
nel nascondersi, nuotare, negoziare e cosi via.

## Creare una Storia

I personaggi e le loro scelte formano la storia del gioco, ma la loro
interazione reciproca e con il mondo di gioco è governata da regole ben precise.
Potresti decidere che il tuo personaggio intraprenda un viaggio epico per
sconfiggere nemici terrificanti e rendere il mondo un luogo più sicuro, ma le
sue probabilità di successo sono determinate dalle sue capacita, dalle scelte
che compi e dai tiri di dado.

Il GM decide la premessa e il contesto delle avventure, ma le storie dei
personaggi e la loro personalità giocano un ruolo importante. All'inizio della
sessione, i giocatori fanno a turni per descrivere le azioni dei loro
personaggi, mentre il GM determina il risultato, con il gruppo che collabora al
raggiungimento di un determinato obiettivo. Il GM descrive l'ambiente
circostante, le azioni degli altri personaggi e gli avvenimenti del gioco. Per
esempio potrebbe dire che la città natale dei personaggi è stata attaccata da
una tribù di predoni Troll. I personaggi potrebbero seguire le loro tracce fino
a una palude vicina e scoprire che i Troll la hanno abbandonata per sfuggire a
un temibile drago! Possono attaccare la tribù dei Troll, il drago o entrambi. A
prescindere da quale sia la loro decisione, il successo delle loro azioni
dipenderà dalle loro scelte e dai loro tiri di dado.

Una singola narrazione è composta da un'apertura, uno svolgimento e una
conclusione, ed è detta **avventura**. Una serie di avventure crea una storia di
più ampio respiro, detta **campagna**. Un'avventura può essere completata in
alcune sessioni, e una campagna in mesi o persino anni!

> ### Il Mondo Come Attore Protagonista
>
> L'ambientazione del gioco è un elemento autonomo che permette di creare storie
> interessanti anche senza il bisogno di introdurre mostri o personaggi.
> Talvolta la presenza del mondo inteso in senso ampio può rappresentare un
> pericolo evidente, come quando una tempesta di fulmini si abbatte su un
> ambiente rurale, ma può manifestarsi anche in modi sottili e impercettibili.
>
> In alcune storie, le trappole e i tesori sono altrettanto importanti dei
> mostri. Per facilitarti nella comprensione di questi elementi del gioco, molti
> di essi utilizzano le stesse caratteristiche dei mostri e dei personaggi. Ad
> esempio la gran parte dei pericoli ambientali ha un livello che indica la sua
> pericolosità, e gli oggetti magici hanno livelli che esprimono il loro potere
> e impatto sulla storia.
