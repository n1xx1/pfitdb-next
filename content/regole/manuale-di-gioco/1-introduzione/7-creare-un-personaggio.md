# Creare un Personaggio

Quando ti metti a giocare nelle vesti di giocatore, la prima cosa che devi fare
è creare un personaggio. Sta a te immaginare la sua personalità, esperienze
passate e visione del mondo, in quanto queste getteranno le basi per farti
immergere nel suo ruolo durante il gioco. Utilizzerai le meccaniche di gioco per
determinare le capacità del tuo personaggio in vari compiti e le capacità
speciali che può usare durante il gioco.

Questa sezione fornisce una guida passo passo per la creazione di un personaggio
usando le regole del gioco, preceduta da una guida per aiutarti a comprendere i
punteggi di caratteristica. Tali punteggi ne costituiscono una parte cruciale
nei passaggi seguenti ti verrà chiesto di compiere delle scelte che li
riguardano. Questi passaggi sono presentati in un ordine suggerito, ma devi
sentirti libero di completarli nell'ordine che preferisci.

Molti dei passaggi descritti di seguito ti insegnano a compilare i campi sulla
tua scheda. La scheda del personaggio è progettata per essere di semplice
utilizzo durante il gioco, mentre la creazione di un personaggio avviene in un
ordine differente; man mano che crei il tuo PG dovrai spostarti da una sezione
all'altra della scheda. Inoltre, i campi che compaiono sulla scheda del
personaggio sono tutti quelli disponibili, ma non tutti i PG hanno
necessariamente qualcosa da inserire in ogni campo. Se un campo sulla tua scheda
non è applicabile al tuo PG, lascialo vuoto.

Ogni passaggio della creazione del personaggio descritto di seguito è
contrassegnato con un numero che ritroverai nel modello di scheda del
personaggio per mostrarti il campo appropriato dove inserire le informazioni. Se
i campi che devi compilare sono sulla terza o quarta pagina della scheda, che
non sono riportate nelle pagine seguenti, ti verrà indicato nel testo.

Se stai creando un personaggio di livello più alto, è una buona idea iniziare
con queste istruzioni prima di passare più avanti per le indicazioni
sull'avanzamento di livello dei personaggi.

## I Sei Punteggi di Caratteristica

I punteggi di caratteristica sono uno degli aspetti più importanti di un
personaggio. Questi punteggi rappresentano il suo potenziale grezzo e
influenzano quasi tutte le statistiche riportate sulla sua scheda. Il calcolo
delle caratteristiche avviene nel corso di una serie di passaggi durante la
creazione del personaggio. I punteggi di caratteristica sono divisi in due tipi
principali: fisico e mentale. Forza, Destrezza e Costituzione sono i punteggi
delle caratteristiche fisiche e misurano la potenza fisica, l'agilità e la
resistenza del tuo PG. Intelligenza, Saggezza e Carisma sono i punteggi delle
caratteristiche mentali e misurano l'apprendimento, il ragionamento e la forza
della sua personalità.

Eccellere in un punteggio di caratteristica significa migliorare le prove e le
statistiche collegate a quella caratteristica, come descritto di seguito. Quando
immagini il tuo personaggio, dovresti decidere su quale caratteristiche
concentrarti, in modo da massimizzare le tue probabilità di successo.

### Forza

Misura la potenza fisica del tuo personaggio. La Forza è importante se il tuo
personaggio pensa di combattere in corpo a corpo. Il tuo modificatore di Forza
si somma ai tiri dei danni in mischia e determina quanto volume egli può
trasportare.

### Destrezza

Misura l'agilità, l'equilibrio e i riflessi del tuo personaggio. La Destrezza è
importante se il tuo personaggio pensa di muoversi furtivamente per sorprendere
i nemici o di effettuare attacchi con armi a distanza. Il modificatore di
Destrezza si somma alla CA del personaggio e ai tiri salvezza su Riflessi.

### Costituzione

Misura la salute e la resistenza del tuo personaggio. La Costituzione è una
caratteristica importante per tutti i personaggi, specialmente quelli che
combattono corpo a corpo. Il tuo modificatore di Costituzione si somma ai Punti
Ferita del tuo personaggio e ai tiri salvezza su Tempra.

### Intelligenza

Misura le doti di apprendimento e ragionamento del tuo personaggio. Un punteggio
di Intelligenza elevato gli consente di analizzare situazioni t comprendere
modelli; ciò significa che può addestrarsi in un maggior numero di Abilità e
divenire fluente in più di una lingua.

### Saggezza

Misura il buon senso, la consapevolezza e l'intuizione del tuo personaggio. Il
tuo modificatore di Saggezza si somma alla Percezione e ai tiri salvezza su
Volontà.

### Carisma

Questo punteggio misura la forza della personalità e il magnetismo personale del
personaggio. Un alto punteggio di Carisma ti aiuta a influenzare i pensieri e le
azioni degli altri personaggi.

## Panoramica dei Punteggi di Caratteristica

Ogni caratteristica parte da un valore di 10, che rappresenta una media per gli
umani, ma con il progredire delle tue scelte aggiusterai questi punteggi
applicando degli aumenti di caratteristica, che incrementano il valore di un
punteggio, e dei difetti di caratteristica, che riducono il valore di un
punteggio. Man mano che crei il tuo personaggio, applichi aggiustamenti alle
caratteristiche quando compi le seguenti scelte:

**stirpe**: Ogni stirpe conferisce aumenti di caratteristica e talvolta un
difetto di caratteristica. Se hai scelto di prendere dei difetti volontari devi
applicarli in questo passaggio.

**background**: Il background del tuo personaggio conferisce due aumenti di
caratteristica.

**classe**: La classe del tuo personaggio conferisce un aumento di
caratteristica al punteggio di caratteristica più importante della tua classe,
detto punteggio di caratteristica chiave.

**Determinare i Punteggi di Caratteristica**: Dopo aver completato i passaggi
precedenti, applichi quattro aumenti di caratteristica aggiuntivi a tua scelta,
poi determini i modificatori di caratteristica che sono basati su questi
punteggi.

> ### Metodo Alternativo: Tirare i Dadi per i Punteggi di Caratteristica
>
> Il metodo standard per generare i punteggi di caratteristica descritti a lato
> funziona alla grande se vuoi creare un personaggio personalizzato e
> perfettamente bilanciato. Tuttavia, il tuo GM può decidere di mettere un po'
> di casualità nella creazione del personaggio e stabilire che siano i dadi a
> decidere che tipo di personaggio impersoneranno i giocatori. In questo caso,
> puoi utilizzare questo metodo alternativo per generare i tuoi punteggi di
> caratteristica. Attenzione: la stessa casualità che rende questo sistema
> divertente, a volte consente anche di creare personaggi che sono
> significativamente più (o meno) potenti di quanto il sistema standard di
> punteggi di caratteristica o le altre regole del gioco presumano. Se il tuo GM
> sceglie i punteggi di caratteristica con lancio di dadi, segui questi passaggi
> alternativi ignorando le indicazioni su come applicare gli aumenti e i difetti
> di caratteristica nel processo di creazione del personaggio.
>
> #### Passaggio 1: Tira i Dadi e Assegna i Punteggi di Caratteristica
>
> Tira quattro dadi a sei facce (4d6) e scarta il risultato più basso. Somma i
> tre risultati rimanenti e registra la somma su un pezzo di carta (se ad
> esempio hai tirato 2, 4, 5 e 6, scarti il 2, per un totale di 15). Ripeti
> questo processo finché non hai generato sei di questi valori. Scegli quale di
> questi valori diventerà ciascuno dei tuoi punteggi di caratteristica.
>
> #### Passaggio 2: Applica gli Aumenti e i Difetti di Caratteristica
>
> Applica gli aumenti di caratteristica conferiti dalla tua stirpe, ma ne
> ottieni uno in meno. Se la tua stirpe conferisce difetti alle caratteristiche,
> applicali adesso. Infine, aggiungi un aumento di caratteristica a un punteggio
> indicato dal background (non ricevi l'aumento di caratteristica libero). Non
> puoi usare questi aumenti per portare i tuoi punteggi oltre il 18. Se ciò si
> verifica, sposti quell'aumento su un'altra caratteristica, come se fosse un
> aumento di caratteristica libero, o lo applichi a una caratteristica in cui
> avevi 17 per portarla a 18, perdendo il punto in eccesso.
>
> #### Passaggio 3: Annota i Punteggi e i Modificatori di Caratteristica
>
> Annota i punteggi finali e assegna i modificatori consultando la Tabella. Con
> l'aumento dei livelli, il tuo personaggio riceverà altri aumenti di
> caratteristica; puoi assegnarli come di consueto.

### Aumenti di Caratteristica

Un aumento di caratteristica aumenta il valore di una caratteristica di 2.
Tuttavia, se il punteggio di caratteristica a cui stai applicando un aumento di
caratteristica è 18 o più, il suo valore aumenta solo di 1. Al primo livello, un
personaggio non può avere alcun punteggio di caratteristica superiore a 18.

Quando il tuo personaggio riceve un aumento di caratteristica le regole indicano
se deve essere applicato a un punteggio di caratteristica specifico o uno tra
due punteggi, o se si tratta di un aumento di caratteristica "libero" che può
essere applicato a qualsiasi punteggio di tua scelta. Quando ottieni più aumenti
di caratteristica contemporaneamente, devi applicarli ognuno a un punteggio
diverso. I nani, ad esempio, ricevono un aumento di caratteristica per il loro
punteggio di Costituzione e il loro punteggio di Saggezza e un aumento di
caratteristica gratuito che può essere applicato a qualsiasi punteggio diverso
da Costituzione o Saggezza.

### Difetti di Caratteristica

I difetti di caratteristica non sono cosi comuni nel gioco come lo sono gli
aumenti di caratteristica. Se il tuo personaggio ha un difetto di caratteristica
(di solito per la sua stirpe) significa che devi diminuire di 2 quel punteggio
di caratteristica.

## Modificatori di Caratteristica

Dopo aver calcolato i tuoi punteggi di caratteristica, puoi utilizzarli per
determinare i tuoi modificatori di caratteristica, usati nel calcolo di molte
altre statistiche. Consulta la tabella seguente per determinare i tuoi
modificatori di caratteristica.

| Punteggio di Caratteristica | Modificatore |
| --------------------------- | ------------ |
| 1                           | -5           |
| 2-3                         | -4           |
| 4-5                         | -3           |
| 6-7                         | -2           |
| 8-9                         | -1           |
| 10-11                       | 0            |
| 12-13                       | +1           |
| 14-15                       | +2           |
| 16-17                       | +3           |
| 18-19                       | +4           |
| 20-21                       | +5           |
| 22-23                       | +6           |
| 24-25                       | +7           |
| Ecc..                       |              |

## Passaggio 1: Determina l'Idea di Base del Tuo Personaggio

Che tipo di eroe vuoi giocare? La risposta a questa domanda potrebbe essere
semplice come "un coraggioso guerriero" o complicata come "il figlio di elfi
nomadi che e cresciuto in una città a maggioranza umana devota a Sarenrae, dea
del sole". Decidi la personalità del tuo personaggio, delinea alcuni dettagli
del suo passato e pensa a come e perché si è dato all'avventura. Di sicuro avrai
voglia di esaminare le Stirpi, i background e le classi disponibili nel gioco.
Prima di cominciare, e una buona idea decidere come i personaggi si sono
conosciuti e cosa li porterà a collaborare nel corso delle loro avventure. Ci
sono molti modi per abbordare la tua idea di base del personaggio. Una volta che
hai una buona idea del tipo di personaggio che vorresti giocare, procedi al
Passaggio 2.

> TODO: Ancestries and Class

> ### Scheda del Personaggio
>
> Una volta che hai sviluppato l'idea di base del tuo personaggio, scrivi alcune
> frasi che la riassumano nella sezione Note nella terza pagina della scheda.
> Riporta tutti i dettagli che hai già deciso, come il nome del tuo personaggio,
> negli spazi appositi sulla prima pagina.

### Stirpe, Background, Classe e Dettagli

Se una delle stirpi, dei background o delle classi dei personaggi del gioco ti
intriga particolarmente, è facile creare un'idea di base partendo da queste
opzioni. Ogni stirpe ha dei lignaggi che puoi utilizzare per dare gli ultimi
ritocchi all'idea generale del tuo personaggio, come un umano con un genitore
elfo o orco, oppure un elfo silvano o un elfo artico. Inoltre, il gioco ha un
gran numero di background tra cui scegliere, che rappresentano l'educazione
ricevuta dal tuo PG, lo stile di vita della sua famiglia o la sua prima
professione.

Costruire un personaggio basandosi su una stirpe, un background o una classe
particolare può essere un modo divertente per interagire con la storia del mondo
di gioco. Ti piacerebbe creare un tipico membro della stirpe o della classe che
hai scelto, come descritto nella relativa voce, o preferiresti interpretare un
personaggio che sia al di fuori dei luoghi comuni sulla sua gente? Ad esempio,
potresti interpretare un nano di ampie vedute pervaso da un senso di meraviglia
e dall'amore per il cambiamento, o una canaglia equilibrista capace di
incredibili imprese acrobatiche ma con poco interesse a muoversi furtivamente.
Puoi costruire un'idea di base da qualsiasi aspetto dei dettagli di un
personaggio.

Puoi usare il gioco di ruolo per sfidare le norme non solo del mondo immaginario
di gioco, ma anche quelle sociali della vita reale. Il tuo PG potrebbe sfidare
le nozioni sul genere, esplorare la propria identità culturale, avere una
disabilita o qualsiasi combinazione di questi suggerimenti. Egli può vivere
qualsiasi vita tu ritenga adatta.

### Fede

Forse ti piacerebbe interpretare un personaggio che sia un fedele devoto di una
specifica divinità. Questo gioco è ricco di una miriade di culti e di filosofie
che abbracciano una vasta gamma di divinità, da Cayden Cailean, l'Eroe Ubriaco
delle avventure a cuor leggero e Desna Canto delle Sfere e dea del sogno delle
stelle, a Iomedae, L'erede, dea dell'onore, della giustizia e della sovranità.
Il tuo personaggio potrebbe essere cosi attratto da una particolare fede da
farti decidere che dovrebbe essere un chierico o un campione di quella divinità,
oppure potrebbe essere un adoratore laico che applica gli insegnamenti della sua
fede alla vita quotidiana, o semplicemente il figlio di genitori fortemente
devoti.

### I Tuoi Alleati

Potresti coordinarti con gli altri giocatori quando sviluppi l'idea di base del
tuo personaggio. I vostri PG potrebbero avere qualcosa in comune; forse sono
parenti, o provengono dallo stesso villaggio. Puoi discutere con gli altri
giocatori alcuni aspetti legati alle meccaniche di gioco, e creare dei PG le cui
capacita in combattimento si completino a vicenda. In quest'ultimo caso, può
essere utile per un gruppo includere personaggi che infliggono danni, altri che
possono resistervi, e altri ancora che possono dispensare guarigioni. In ogni
modo, le classi di gioco offrono molte scelte e ci sono numerose opzioni per
costruire ogni tipo di PG, quindi non lasciare che categorie troppo vaghe
limitino le tue decisioni!

## Passaggio 2: Comincia a Calcolare i Tuoi Punteggi di Caratteristica

A questo punto puoi cominciare a calcolare i tuoi punteggi di caratteristica. I
tuoi punteggi di caratteristica partono da 10; man mano che selezioni stirpe,
classe e background applichi degli aumenti di caratteristica che incrementano un
punteggio di 2 e dei difetti di caratteristica che riducono un punteggio di 2.
Per ora limitati a scrivere 10 accanto a ogni caratteristica e prova a
familiarizzare con le regole degli aumenti e dei difetti di caratteristica. E il
momento di decidere quali sono le caratteristiche più importanti del tuo
personaggio.

## Passaggio 3: Sceglie una Stirpe

Scegli la stirpe del tuo personaggio. La stirpe influisce sui Punti Ferita
totali, la taglia, la Velocità e le lingue conosciute dal tuo PG. Inoltre, ne
determina gli aumenti di caratteristica e i difetti di caratteristica, per
riflettere le peculiarità di quella stirpe. Quando selezioni la stirpe del tuo
personaggio, dovrai compiere 4 scelte:

- Scegliere una stirpe
- Assegnare gli aumenti di caratteristica liberi e decidere se vuoi prendere un
  difetto volontario.
- Selezionare un lignaggio tra quelli disponibili per quella stirpe, definendo i
  tratti ereditati dal tuo personaggio
- Scegliere un talento di stirpe, che rappresenta una capacità acquisita in
  giovinezza.

> ### Scheda del Personaggio
>
> Scrivi la stirpe e il lignaggio del tuo personaggio sulla riga appropriata
> nella parte superiore della tua scheda. Aggiusta i tuoi punteggi di
> caratteristica, applicando un aumento di 2 punti se la tua stirpe conferisce
> un aumento di caratteristica, e una riduzione di 2 punti se conferisce un
> difetto di caratteristica. Annota il numero di Punti Ferita che ottieni grazie
> alla tua stirpe (aggiungerai altri Punti Ferita nei passaggi successivi).
> Infine, sulle linee appropriate annota taglia, Velocità e lingue del tuo
> personaggio. Se la sua stirpe gli fornisce capacita speciali, annotale negli
> spazi appropriati, come ad esempio scurovisione nella sezione Sensi della
> prima pagina e gli incantesimi innati sulla quarta pagina. Annota il talento
> di stirpe che hai scelto nella sezione Talento di Stirpe, sulla seconda pagina
> della tua scheda del personaggio.

## Passaggio 4: Scegli un Background

Il background del tuo personaggio potrebbe rappresentare un'attitudine speciale
che ha affinato fin dalla sua giovinezza, l'educazione ricevuta, o evidenziare
qualche altro aspetto della sua vita prima che diventasse un avventuriero. Di
solito conferiscono due aumenti di caratteristica (uno che può essere applicato
a uno tra due specifici punteggi di caratteristica e uno libero), addestramento
in una abilità specifica e in un'abilità Sapienza, e un determinato talento di
abilità.

> ### Scheda del Personaggio
>
> Registra il background del tuo personaggio nello spazio in alto, sulla prima
> pagina della tua scheda del personaggio. Modifica i tuoi punteggi di
> caratteristica; applica l'aumento di caratteristica conferito dal background
> aggiungendo 2 punti a un punteggio di caratteristica. Registra il talento di
> abilità che fornisce il background nella sezione Talento di Abilità della
> seconda pagina della tua scheda. Sulla prima pagina, per indicare che il tuo
> personaggio e addestrato, traccia una x nella casella "A" di fianco al nome
> della relativa abilità, poi fai lo stesso con l'abilità Sapienza conferita dal
> tuo background, scrivendo il nome nell'apposito spazio.

## Passaggio 5: Scegli una Classe

A questo punto, devi scegliere la classe del tuo personaggio. Questa gli
consente l'accesso a una serie di abilità eroiche, stabilisce quanto e bravo nel
combattimento e regola la facilità con cui può riprendersi da certi effetti
dannosi, o evitarli del tutto. Per ora, non hai bisogno di prendere nota di
tutti i privilegi di classe del tuo personaggio. Devi semplicemente sapere quale
classe vuoi giocare, il che determina i punteggi di caratteristica che saranno
più importanti per il tuo PG.

> ### Scheda del Personaggio
>
> Scrivi la classe del tuo personaggio nello spazio nella parte superiore della
> scheda, nella prima pagina, quindi scrivi "1" nella casella del Livello per
> indicare che sei al 1° livello. Accanto ai tuoi punteggi di caratteristica,
> annota il punteggio di caratteristica chiave della classe e aggiungi 2,
> l'aumento di caratteristica che la classe fornisce.

## Passaggio 6: Determina i Punteggi di Caratteristica

Ora che hai completato i principali passaggi per la costruzione del tuo PG, è il
momento di finalizzare i suoi punteggi di caratteristica. Completa i tre
passaggi seguenti:

- Assicurati di aver applicato gli aumenti di caratteristica e di aver sottratto
  i difetti di caratteristica annotati nel corso dei passaggi precedenti
  (conferiti dalla tua stirpe, background e classe).
- Applica 4 aumenti di caratteristica, scegliendo ogni volta un diverso
  punteggio di caratteristica e aumentandolo di 2.
- Annota i tuoi punteggi e modificatori di caratteristica iniziali.

Ricorda che ogni aumento di caratteristica aggiunge 2 a un punteggio che parte
da 10 e ogni difetto sottrae 2. Non dovresti avere punteggi di caratteristica
inferiori a 8 o superiori a 18.

> ### Scheda del Personaggio
>
> Riporta i punteggi di caratteristica iniziali del personaggio nelle caselle
> delle caratteristiche. Aggiungi i modificatori di caratteristica nelle caselle
> a sinistra del nome delle caratteristiche.

> ### Opzionale: Difetti Volontari
>
> A volte può essere divertente interpretare un personaggio con un difetto
> importante anche se la tua stirpe non ne prevede uno. Quando applichi gli
> aumenti di caratteristica e sottrai i difetti di caratteristica ottenuti dalla
> tua stirpe, puoi scegliere di applicare due difetti aggiuntivi. Se lo fai,
> ricevi un aumento di caratteristica libero. Puoi sottrarre tali difetti da
> qualsiasi caratteristica tu scelga, ma non puoi applicare più di un difetto a
> un punteggio che hai scelto durante questo passaggio, a meno che non li
> applichi entrambi a una caratteristica che ha ricevuto un aumento durante
> questo passaggio. In tal caso il primo difetto annulla l'aumento di
> caratteristica e il secondo abbassa il punteggio di 2. Seguendo lo stesso
> principio puoi fare un'eccezione alle regole e applicare due aumenti di
> caratteristica liberi a un punteggio che riceve una diminuzione di
> caratteristica durante questo passaggio; il primo aumento di caratteristica
> annulla il difetto e il secondo aumenta il punteggio di 2. I nani, ad esempio,
> ricevono un aumento di caratteristica alla Saggezza e alla Costituzione, e un
> difetto di caratteristica al Carisma. Puoi assegnare un difetto
> all'Intelligenza e uno alla Forza, o entrambi alla Saggezza; non puoi
> assegnarli entrambi al Carisma, perché durante questo passaggio quella
> statistica riceve una diminuzione di caratteristica imposta dalla stirpe
> (nano).

## Passaggio 7: Registra i Dettagli della Classe

Ora registra tutti i benefici e i privilegi di classe che il tuo personaggio
riceve dalla classe che hai scelto. Dopo che hai annotato il tuo punteggio di
caratteristica chiave, puoi registrare tutti i seguenti privilegi di classe.

- Per determinare i suoi Punti Ferita iniziali totali, somma il numero di Punti
  Ferita ottenuti dalla sua stirpe (come visto nel Passaggio 2) e il numero di
  Punti Ferita ottenuti dalla sua classe.
- La sezione Competenze Iniziali della tua classe indica i tuoi gradi di
  competenza iniziali in numerose aree. Scegli in quali abilita sei addestrato e
  segnale nella scheda assieme alle abilità conferite dalla classe. Se la tua
  classe ti concede addestramento in un'abilità nella quale sei già addestrato
  (per via del background), divieni addestrato in un'altra abilità a tua scelta.
- Consulta la tabella di avanzamento della tua classe per scoprire quali
  privilegi di classe ottieni al 1° livello, ma ricorda che hai già scelto
  stirpe e background. Alcuni privilegi di classe richiedono di effettuare altre
  scelte, come selezionare gli incantesimi.

> ### Scheda del Personaggio
>
> Annota i Punti Ferita totali del tuo personaggio sulla prima pagina della
> scheda. Usa i campi delle competenze (le caselle indicate dalle lettere "A",
> "E", "M" e "L" per indicare quali sono le sue competenze iniziali in
> Percezione, nei tiri salvezza e nella Abilità conferite dalla classe; sbarra
> la casella "A" se il tuo personaggio e addestrato e la casella "E" se è
> esperto. Indica in quali altre abilità è addestrato sbarrando le caselle "A",
> di fianco ai nomi delle relative abilità. Riporta la sua competenza nelle
> armature nella sezione Classe Armatura sulla prima pagina in alto e la sua
> competenza nelle armi sempre nella prima pagina, in basso, poi registra i suoi
> privilegi di classe e le sue capacita sulla seconda pagina della scheda.

> ### Incantesimi e Lancio di Incantesimi
>
> Gran parte delle classi può imparare a lanciare qualche incantesimo
> focalizzato, ma solo bardi, chierici, druidi, maghi e stregoni hanno il potere
> di lanciare incantesimi, cioè la capacita di utilizzare un gran numero di
> incantesimi. Sulla quarta pagina della scheda del personaggio puoi annotare la
> sua tradizione magica e il suo grado di competenza nei tiri per colpire degli
> incantesimi e nelle CD degli incantesimi. Hai tutto lo spazio che ti serve per
> annotare gli incantesimi del tuo repertorio o libro degli incantesimi, e
> quelli che prepari abitualmente. La classe del tuo personaggio determina quali
> incantesimi può lanciare, come funziona il lancio di incantesimi e quanti ne
> può lanciare in un giorno.

## Passaggio 8: Acquista l'Equipaggiamento

Al 1 ° livello, il tuo personaggio ha 15 monete d'oro (150 monete d'argento) da
spendere per armature, armi e altro equipaggiamento di base. La sua classe
elenca i tipi di armi e armature in cui e addestrato (o più che addestrato!). Le
sue armi stabiliscono quanti danni infligge in combattimento e la sua armatura
influenza la sua Classe Armatura, ma questi calcoli sono trattati più
dettagliatamente nel Passaggio 10. Non trascurare gli elementi essenziali come
cibo e attrezzatura da viaggio.

> ### Scheda del Personaggio
>
> Una volta che hai speso le ricchezze iniziali del tuo personaggio, annota
> nell'lnventario, sulla seconda pagina della scheda, ogni mo, ma o mr che
> potrebbe ancora avere. Registra le sue armi sulla prima pagina, nelle sezioni
> Colpi in mischia e Colpi a distanza, a seconda dell'arma, e il resto del suo
> equipaggiamento nella sezione inventario sulla seconda pagina della tua scheda
> del personaggio.

## Passaggio 9: Calcola i Modificatori

Ora che hai compiuto le scelte più importanti, puoi calcolare i modificatori
delle seguenti statistiche. Se il tuo grado di competenza in una statistica e
addestrato, esperto, maestro o leggendario, il tuo bonus di competenza e pari al
livello del personaggio più un numero che dipende dal suo grado di competenza
(rispettivamente 2, 4, 6 e 8). Se il tuo personaggio e senza addestramento, il
suo bonus di competenza e +0.

> ### Scheda del Personaggio
>
> Per quanta riguarda Percezione e tiri salvezza, scrivi il tuo bonus di
> competenza e il modificatore di caratteristica appropriato nelle apposite
> caselle, poi registra il modificatore totale nello spazio più grande. Registra
> i bonus di competenza, i modificatori di caratteristica e i modificatori
> totali dei tuoi colpi in mischia e a distanza nella casella accanto al nome di
> ogni arma, e annota i danni delle armi e i tratti degli attacchi negli spazi
> sottostanti. Per le abilità registra i modificatori di caratteristica
> rilevanti e i bonus di competenza appropriati nelle apposite caselle, poi
> scrivi i modificatori totali negli spazi a sinistra. Somma eventuali
> modificatori, bonus o penalità conferiti da talenti o capacita sempre
> applicabili per ottenere i modificatori totali. Se tali parametri sono
> applicabili solo in determinate circostanze, vanno annotati di fianco ai
> modificatori totali.

### Percezione

Il modificatore di Percezione del tuo personaggio misura quanto e vigile. Questo
numero e pari al suo bonus di competenza in Percezione più il suo modificatore
di Saggezza.

### Tiri Salvezza

Per ogni tipo di tiro salvezza, aggiungi al bonus di competenza di Tempra,
Riflessi o Volontà del tuo personaggio (a seconda della situazione) ii
modificatore di caratteristica associato a quel tipo di tiro salvezza. Per i
tiri salvezza su Tempra, usa il suo modificatore di Costituzione. Per i tiri
salvezza su Riflessi, usa il suo modificatore di Destrezza. Per i tiri salvezza
su Volontà, usa il suo modificatore di Saggezza. Poi aggiungi qualsiasi bonus o
penalità da capacita, talenti o oggetti sempre applicabili (ma non da
modificatori, bonus o penalità che si applicano solo in determinate situazioni),
quindi riporta questo numero sulla riga relativa a quel tiro salvezza.

### Colpi in Mischia e Colpi a Distanza

Accanto a dove hai annotato le armi da mischia e quelle a distanza del tuo
personaggio, calcola i suoi modificatori per Colpire con quelle armi e quanti
danni infliggono i suoi colpi. Per i modificatori a Colpire, somma al bonus di
competenza del tuo PG con la sua arma il suo modificatore di caratteristica
(Forza per i Colpi in mischia e Destrezza per i Colpi a distanza), più qualsiasi
bonus dell'oggetto legato a quell'arma e qualsiasi altro bonus e penalità
permanente. Devi anche calcolare quanti danni infliggono i suoi Colpi. Per le
armi in mischia, somma il tuo modificatore di Forza al tiro per i danni, e per
le armi a distanza il totale o una parte del tuo modificatore di Forza, a
seconda dei tratti dell'arma.

### Abilità

Nella seconda casella a destra del nome di ogni abilita sulla tua scheda del
personaggio, c'è un'abbreviazione che ti ricorda il punteggio di caratteristica
legato a quell'abilita. Se il tuo personaggio è addestrato in un'abilita, somma
il tuo bonus di competenza nell'abilita (in genere +3 per un personaggio di 1 °
livello) al modificatore di caratteristica indicato, e aggiungi qualsiasi altro
bonus e penalità applicabile per determinare il modificatore totale
dell'abilita. Se il tuo personaggio non e addestrato, usi lo stesso
procedimento, ma ii tuo bonus di competenza e pari a +0.

## Passo 10: Ultimi Dettagli

Ora aggiungi i seguenti dettagli alla tua scheda del personaggio, negli spazi
appropriati.

### Allineamento

L'allineamento del tuo personaggio è un indicatore della sua personalità e
moralità. Nel gioco ci sono nove possibili allineamenti. Se il tuo allineamento
ha altre componenti oltre a neutrale, il tuo personaggio acquisisce tratti
basati su quei componenti dell'allineamento. Questo potrebbe influenzare il modo
in cui vari incantesimi, oggetti e creature interagiscono con il tuo PG.
L'allineamento del tuo personaggio è definito tramite due serie di valori
opposti: l'asse del bene e del male e l'asse della legge e del caos. Un PG che
non è marcatamente spostato su uno dei due estremi è neutrale su quell'asse.
Considera che l'allineamento è un argomento complicato e che azioni che
potrebbero essere considerate buone possono essere utilizzate per scopi nefandi
e viceversa. Il GM è l'arbitro finale per le questioni riguardanti le azioni
specifiche che potrebbero influenzare l'allineamento del tuo personaggio. Se
giochi un campione, l'allineamento del tuo PG deve essere uno di quelli
consentiti per la sua divinità e causa, e se giochi un chierico il suo
allineamento deve essere uno di quelli consentiti per la sua divinità.

|          | Buono               | Neutrale              | Malvagio               |
| -------- | ------------------- | --------------------- | ---------------------- |
| Legale   | Legale Buono (LB)   | Legale Neutrale (LN)  | Legale Malvagio (LM)   |
| Neutrale | Neutrale Buono (NB) | Neutrale Puro (N)     | Neutrale Malvagio (NM) |
| Caotico  | Caotico Buono (CB)  | Caotico Neutrale (CN) | Caotico Malvagio (CM)  |

#### Bene e Male

Il tuo personaggio ha allineamento buono se pone la felicita degli altri al di
sopra della sua e lavora disinteressatamente per aiutare il prossimo, persino
coloro che non sono suoi amici o familiari. É buono anche se da valore al
difendere gli altri dal male, sebbene questo lo ponga in pericolo. Ha un
allineamento malvagio se e disposto a trattare crudelmente gli altri per il
proprio egoistico tornaconto, e lo è ancor più se gli piace infliggere dolore.
Se il tuo personaggio sta da qualche parte nel mezzo, probabilmente allora è
neutrale su questo asse.

#### Legge e Caos

Il tuo personaggio ha un allineamento legale se da valore alla coerenza, alla
stabilita e alla prevedibilità rispetto all'elasticità mentale. I personaggi
legali hanno uno stile di vita rigido, che prevede la pianificazione meticolosa
delle attività quotidiane. Essi seguono attentamente una serie di leggi
ufficiali o non ufficiali, o aderiscono in modo rigoroso a un codice d'onore.
D'altra parte, se apprezzano l'elasticità, la creatività e la spontaneità più
della coerenza, hanno un allineamento caotico. In ogni caso questo non vuol dire
che decidano la loro vita scegliendo casualmente. I personaggi caotici credono
che i personaggi legali siano troppo rigidi per giudicare ogni situazione per
quel che è o per sfruttare le opportunità che offre, mentre i personaggi legali
credono che i personaggi caotici siano irresponsabili e volubili. Molti
personaggi stanno nel mezzo: in genere rispettano la legge o seguono un codice
di condotta nella maggior parte delle situazioni, ma allentano le regole quando
il momento lo richiede. Se anche il tuo personaggio sta nel mezzo, allora è
neutrale su questo asse.

#### Cambiare Allineamento

L'allineamento può cambiare durante il gioco, quando le convinzioni de! tuo
personaggio mutano e ti rendi canto che le sue azioni riflettono un allineamento
diverso da quello registrato sulla sua scheda. Nella maggior parte dei casi,
puoi semplicemente modificare l'allineamento e continuare a giocare. Se pero
giochi un chierico o un campione e il suo allineamento cambia in uno di quelli
non consentiti per la sua divinità (o causa, per i campioni), il tuo personaggio
perde alcune delle sue capacita di classe fino a quando non espia le sue colpe
(come descritto nella sua classe).

### Divinità

Annota la divinità che il tuo personaggio adora, se esiste (chierici e campioni
devono adorare una divinità).

### Età

Decidi l'età del tuo personaggio e annotala sulla terza pagina della scheda. La
descrizione della sua stirpe fornisce alcune indicazioni sulle fasce d'età dei
membri di quella stirpe. A parte questo, puoi interpretare un personaggio di
qualunque età ti piaccia. Non ci sono meccaniche di gioco previste per il tuo PG
nel caso fosse particolarmente vecchio, ma potresti tenerne conto quando
rifletti sui tuoi punteggi di caratteristica di partenza e sui tuoi avanzamenti
futuri. I personaggi particolarmente giovani possono influire sul tenore di
alcune situazioni di tensione nel gioco, quindi si consiglia di interpretare PG
che siano almeno giovani adulti.

### Genere e Pronomi

Tutti i personaggi, indipendentemente dal loro sesso, hanno la stessa
probabilità di diventare avventurieri. Annota il genere del tuo personaggio, se
classificabile, e i relativi pronomi sulla terza pagina della scheda.

### CD di Classe

La CD di classe determina la CD di alcune capacità conferite dalla classe del
personaggio. Essa è pari a 10 più il bonus di competenza della CD della classe
(+3 per gran parte dei PG di 1 ° livello) più il modificatore del punteggio di
caratteristica chiave della classe.

### Punti Eroe

II tuo personaggio inizia di solito ogni sessione di gioco con 1 Punto Eroe e
può ottenere Punti Eroe aggiuntivi nel corso del gioco escogitando soluzioni
ingegnose e compiendo azioni eroiche. Puoi usare i Punti Eroe per ottenere
alcuni benefici, come sfuggire alla morte o ripetere il lancio di un d20.

### Classe Armatura (CA)

La Classe Armatura di un personaggio indica quanta e difficile colpirlo durante
ii combattimento. Per calcolare la sua CA, sommi 10 più il suo modificatore di
Destrezza (fino al modificatore massimo di Destrezza della sua armatura), più il
suo bonus di competenza nell'armatura, più il bonus di oggetto dell'armatura
alla CA e qualsiasi altro bonus e penalità permanente.

### Volume

II Volume massimo del tuo personaggio determina quanta peso può trasportare
comodamente. Se il totale di ciò che trasporta e di Volume superiore a 5 più il
suo modificatore di Forza, egli e ingombrato. Non può trasportare una quantità
totale di Volume superiore a 10 più il suo modificatore di Forza. II suo Volume
attuale e pari alla somma di tutti i suoi oggetti; tieni presente che 10 oggetti
leggeri costituiscono 1 Volume.
