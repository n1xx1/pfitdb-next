---
source: Manuale di Gioco, pag. TODO
original-name: Playing the Game
original-srd: https://2e.aonprd.com/Rules.aspx?ID=11
---

# Giocare

Nel gioco il ritmo delle scene è scandito da tre modalità di gioco. I personaggi
trascorrono la maggior parte del tempo dedicandosi all'**esplorazione**, alla
scoperta di misteri, alla risoluzione di problemi e all'interazione con gli
altri personaggi. L'Era dei Presagi Perduti è irta di pericoli, e i personaggi
si ritroveranno spesso coinvolti in **incontri**, combattimenti contro mostri
terrificanti e bestie selvagge; infine, il tempo scorre rapidamente durante la
**pausa**, un momento di tregua dai turbamenti del mondo e un'opportunità per
riposarsi e addestrarsi per le spedizioni future. Nel corso dell'avventura, il
gioco si sposta continuamente tra queste tre modalità, come richiesto dalla
storia. Con il passare del tempo noterai che ogni modalità ha il suo stile di
gioco, ma i confini tra una modalità e l'altra sono alquanto sfumati.

Durante il gioco i personaggi affrontano delle situazioni di difficile
risoluzione. Potrebbero provare a scalare una scogliera particolarmente ripida,
seguire le tracce di una chimera ferita o sgattaiolare di fianco a un drago
dormiente; si tratta di imprese pericolose, il cui fallimento ha un caro prezzo.
In questi casi, il personaggio che agisce (o i PG che agiscono) effettua una
**prova** per determinare l'esito della sua azione, tirando il dado a 20 facce
(d20), e aggiunge un numero che varia in base alla caratteristica implicata
nella prova. Ottenere un numero alto è sempre positivo.

Quando effettui una prova, il GM confronta il risultato con un numero detto
**classe difficoltà (CD)** per determinare il suo esito. Se il risultato della
prova è pari o superiore alla CD, la prova è riuscita. Altrimenti, la prova
fallisce. Superare la CD di 10 o più significa ottenere un **successo critico**,
un esito sorprendentemente positivo. Allo stesso modo, fallire la prova di 10 o
meno significa subire un **fallimento critico**. Ciò a volte si traduce in
ulteriori effetti negativi. Ottenere 20 con un tiro di dado (prima di aggiungere
qualsiasi altra cosa) equivale a un successo critico, mentre ottenere 1
significa subire un fallimento critico. Nota che non tutti i successi o i
fallimenti critici hanno un effetto particolare, e che a volte tali risultati
dovrebbero essere considerati come normali successi o fallimenti.

Ad esempio, poniamo che il tuo personaggio insegua una chimera ferita e che
trovi la strada bloccata da un fiume in rapido movimento. Decidi di
attraversarlo a nuoto. Il GM dichiara che è un compito difficile e ti chiede di
effettuare una prova di Atletica (l'abilità che si usa per nuotare). Consultando
la scheda, scopri che il tuo PG ha modificatore +8 alla prova. Tiri il d20 ed
ottieni 18, per un totale di 26. Il GM confronta il risultato con la CD della
prova (pari a 16) e scopre che hai ottenuto un successo critico (perché il
risultato supera la CD di 10). Il tuo personaggio nuota rapidamente attraverso
il fiume e prosegue l'inseguimento, fradicio ma illeso. Se avessi ottenuto un
risultato inferiore a 26 ma pari o superiore a 16, sarebbe giunto circa a meta
fiume. Se avessi ottenuto un risultato minore di 16, sarebbe stato trascinato
via dalla corrente, o peggio ancora, risucchiato al suo interno, con il rischio
di annegare!

Prove come questa sono il cuore del gioco e vengono effettuate continuamente, in
ogni modalità di gioco, per determinare l'esito delle azioni dei personaggi.
Anche se il risultato del tiro e determinante, le statistiche che aggiungi al
risultato (dette **modificatori**) possono fare la differenza tra il successo e
il fallimento. Tutti i personaggi usano delle statistiche che descrivono in cosa
sono abili, e che consistono in un modificatore di abilità a cui si somma un
bonus di **competenza**; sulle statistiche incidono anche altri fattori, come i
bonus o le penalità conferiti da equipaggiamenti, incantesimi, talenti, oggetti
magici e circostanze particolari.

La competenza è un modo semplice di valutare il livello generale di
addestramento del tuo personaggio e la sua propensione a svolgere determinate
attività. Si divide in cinque categorie: **senza addestramento**,
**addestrato**, **esperto**, **maestro** e **leggendario**. Ogni grado
conferisce un diverso bonus di competenza. Se sei senza addestramento in una
caratteristica, il tuo bonus di competenza è +0: puoi contare solo sul
potenziale del tuo modificatore di caratteristica. Se il tuo grado di competenza
in un'abilita è addestrato, esperto, maestro o leggendario, il suo bonus e pari
al livello del personaggio più un numero che dipende dal suo grado di competenza
(rispettivamente 2, 4, 6 e 8). I gradi di competenza sono implicati in quasi
tutte le statistiche del gioco.

## Esplorazione

I personaggi trascorrono la maggior parte del tempo dedicandosi all'esplorazione
del mondo del gioco, all'interazione con altri personaggi, al viaggiare da un
luogo all'altro e al superamento delle sfide. Ciò è detto esplorazione. Durante
l'esplorazione il gioco è relativamente libero; i personaggi intervengono nella
narrazione quando sanno quali saranno le loro prossime azioni. Lasciare la città
a cavallo, seguire le tracce di una tribù di orchi predoni, evitare i
ricognitori della tribù, convincere un cacciatore locale a prestare aiuto in un
imminente incontro sono tutti esempi di avvenimenti che si verificano durante
l'esplorazione.

In questa modalità di gioco, il GM chiede ai giocatori cosa fanno i loro
personaggi mentre sono impegnati nell'esplorazione. Ciò è importante nel caso in
cui sorga un conflitto. Se infuria il combattimento, i compiti intrapresi dai
personaggi mentre erano intenti ad esplorare potrebbero conferirgli un vantaggio
tattico o delle informazioni aggiuntive su come iniziare il combattimento.

## Incontri

Nel corso dell'avventura, talvolta non basta effettuare una semplice prova di
Abilità per risolvere un conflitto; quando dei mostri spaventosi si frappongono
tra il tuo personaggio e il suo cammino, l'unica possibilità è combattere. Nel
gioco, questo si chiama incontro. Normalmente gli incontri sono tipici dei
combattimenti, ma sono adatti anche a quelle situazioni in cui lo scorrere del
tempo svolge un ruolo cruciale, come durante un inseguimento o quando i
personaggi provano a schivare un pericolo.

Mentre l'esplorazione ha una forma più libera, gli incontri sono più
regolamentati. I giocatori e il GM effettuano un tiro di **iniziativa** per
determinare chi agisce per primo e in quale ordine. L'incontro si svolge in un
certo numero di **round**, ciascuno dei quali corrisponde a circa 6 secondi nel
mondo del gioco. Durante un round, tutti i partecipanti agiscono nel proprio
**turno**. Quando è il tuo turno, puoi usare fino a tre **azioni**. Le azioni
più semplici, come estrarre un'arma, muoversi per un breve tratto, aprire una
porta o dare un colpo di spada utilizzando un'azione singola. Ci sono poi le
**attività** che porti a termine eseguendo più di un'azione, come le capacita
speciali della classe del personaggio e i talenti. Lanciare incantesimi e una
delle attività più comuni e in genere consuma due azioni.

Le **azioni gratuite**, come lasciar cadere un oggetto, non contano ai fini
delle tre azioni previste in un turno. Infine, ciascun personaggio può
utilizzare fino a una **reazione** per round. Puoi utilizzare questo speciale
tipo di azione anche se non è il tuo turno, ma solo in risposta a determinati
eventi, e solo se possiedi una capacita che ti permette di farlo. Le canaglie ad
esempio possono selezionare un talento che permette di spendere una reazione per
schivare un attacco.

Sferrare un attacco contro una creatura e una delle azioni più comuni del
combattimento; puoi farlo utilizzando l'azione **Colpire**. Devi effettuare un
tiro per colpire, una specie di prova contro la **Classe Armatura (CA)** della
creatura bersaglio del tuo attacco. I colpi possono essere sferrati con un'arma,
un incantesimo o una parte del corpo di una creatura, come pugni, coda o
artigli. Aggiungi un modificatore al tiro che dipende dal tuo grado di
competenza nel tipo di attacco che stai utilizzando, dai tuoi punteggi di
caratteristica e da eventuali bonus o penalità di circostanza. La CA del
bersaglio e calcolata utilizzando il suo grado di competenza nel tipo di
armatura che indossa e il suo modificatore di Destrezza. Un attacco che va a
segno infligge danni; effettuare un successo critico raddoppia i danni!

Puoi usare più di un'azione Colpire per turno, ma ogni attacco aggiuntivo è meno
accurato del precedente; ciò si riflette nella tua **penalità da attacchi
multipli** che comincia da -5 per il secondo attacco e aumenta a -10 per il
terzo attacco. Ci sono diversi modi per ridurre questa penalità, che si azzera
alla fine del tuo turno.

Se il tuo personaggio è il bersaglio di un _fulmine magico_ o del soffio di
ghiaccio di un temibile drago bianco, ti verrà chiesto di effettuare un tiro
salvezza, che rappresenta la sua abilita nell'evitare i pericoli e nel resistere
a un'aggressione fisica o mentale. I tiri salvezza sono delle prove che si
tentano contro la CD dell'incantesimo o capacita speciale che prende come
bersaglio il tuo personaggio. Ci sono tre tipi di tiri salvezza, e il tuo grado
di competenza in ciascuno di essi influenza ciò a cui sei in grado di resistere.

TODO

Di solito attacchi, incantesimi, pericoli e capacita speciali infliggono
**danni** ai personaggi o impongono una o più **condizioni**, e talvolta
entrambe le cose. I danni vengono sottratti dai **Punti Ferita (PF)** di una
creatura, una misura del suo stato di salute, e quando una creatura viene
ridotta a O PF cade priva di sensi, rischiando di morire. Un incontro di
combattimento di solito dura finché tutti gli avversari di una fazione sono
stati sconfitti, e sebbene ciò possa significare che si sono ritirati o che si
sono arresi, il più delle volte si verifica quando i membri di una fazione sono
morti o morenti. Le condizioni rappresentano un impedimento che si protrae per
un certo periodo di tempo, limitando le azioni dei personaggi e imponendo una
penalità alle prove future. Alcune condizioni sono permanenti e possono essere
rimosse solo con una magia potente.

## Pausa

I personaggi non vanno all'avventura in ogni momento della giornata. Talvolta
devono riprendersi dalle ferite, pianificare le loro prossime imprese o
dedicarsi ai commerci. Nel gioco, questo si chiama pausa; quando i personaggi
collaborano al raggiungimento di un obiettivo a lungo termine, il tempo
trascorre più rapidamente. Durante la pausa, i personaggi possono praticare una
professione e guadagnare qualche soldo, mentre quelli con le giuste abilità
possono spendere tempo per fabbricare equipaggiamenti nuovi e persino oggetti
magici. I personaggi possono usare la pausa per riaddestrarsi in una scelta o
nell'altra, quali che siano le loro priorità, Potrebbero compiere una ricerca,
imparare nuovi incantesimi, avviare un'impresa o governare un regno!

TODO Key Terms
