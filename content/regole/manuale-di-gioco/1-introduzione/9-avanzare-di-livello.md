# Avanzare di Livello

Il mondo di gioco è pericoloso e, durante il suo viaggio leggendario, il tuo
personaggio affronterà bestie terrificanti e trappole letali. A ogni sfida
superata otterrà dei Punti Esperienza (PE) che gli permetteranno di salire di
livello. Ogni livello ottenuto rappresenta un miglioramento delle sue abilita,
una maggiore resistenza e nuove capacita, e lo rende in grado di affrontare
sfide ancora più ardue per ottenere ricompense sempre maggiori.

Il tuo personaggio avanza di 1 livello ogni volta che ottiene 1.000 PE. Scrivi
il suo nuovo livello sulla scheda del personaggio vicino al nome della sua
classe, e sottrai 1.000 PE dal suo totale di Punti Esperienza. Se dopo questo
passaggio ti avanzano ancora dei PE, annotali: contano per raggiungere il
prossimo livello, il che significa che il tuo personaggio è già sulla strada per
avanzare di un nuovo livello.

Fatto ciò, torna alla descrizione della tua classe e aumenta i tuoi Punti Ferita
totali del valore indicato. Ora guarda la tabella di avanzamento della classe e
cerca la riga corrispondente al nuovo livello del tuo personaggio. Ottieni tutto
ciò che è indicato per quel livello, incluse le nuove capacita conferite dalla
tua classe e i benefici aggiuntivi che i personaggi ottengono quando salgono di
livello. Per esempio, tutti i personaggi ottengono quattro aumenti di
caratteristica al 5° livello e ogni 5 livelli successivi.

Nella descrizione della classe trovi tutti i privilegi conferiti dalla tua
classe, inclusi i talenti di classe che puoi ottenere, ma al posto di un talento
di classe puoi scegliere di prendere un archetipo. La descrizione della classe
del tuo personaggio spiega anche come applicare qualsiasi aumento di
caratteristica o incremento di abilita ricevuto. Se ottieni un talento di
stirpe, vai alla descrizione della tua stirpe e scegline uno dalla lista di
quelli disponibili. Se puoi lanciare incantesimi, vai alla descrizione della tua
classe per sapere come aggiungere un nuovo slot incantesimo e nuovi incantesimi.
É una buona idea rileggere le descrizioni degli incantesimi del tuo personaggio
per vedere se ora può lanciarne una versione intensificata.

Una volta compiute tutte le scelte per il nuovo livello, prendi la tua scheda e
modifica qualsiasi valore che è cambiato. Ricorda che, come minimo, i tuoi bonus
di competenza aumentano di 1 a ogni passaggio di livello, quindi CA, tiri per
Colpire, Percezione, tiri salvezza, modificatori di abilita, tiri per Colpire
con incantesimo e CD di classe andranno incrementati almeno di 1. Potresti dover
modificare alcuni valori per via di un incremento di abilita, di un aumento di
caratteristica o di un privilegio di classe che aumenta il tuo grado di
competenza o le tue statistiche al raggiungimento di determinati livelli. Se un
incremento di caratteristica aumenta il tuo modificatore di Costituzione,
ricalcola i tuoi Punti Ferita massimi utilizzando il nuovo modificatore di
Costituzione (che in genere aggiunge 1 PF per livello). Se un incremento di
caratteristica aumenta il tuo modificatore di Intelligenza, divieni addestrato
in una lingua e in un'abilita aggiuntive. Alcuni talenti, come Robustezza,
conferiscono benefici basati sul livello, da modificare ogni volta che sali di
livello.

Puoi seguire i passaggi del processo di progressione dei livelli nell'ordine che
preferisci. Ad esempio, se scegli Prestanza Intimidatrice come talento di
abilita al 10° livello, ma il tuo punteggio di Forza è pari a 14, puoi
aumentarlo a 16 utilizzando l'incremento di caratteristica che ottieni al 10°
livello, e poi prendere Prestanza Intimidatrice come talento dello stesso
livello.

## Cosa Fare Quando Sali di Livello

Ogni volta che ottieni un nuovo livello, segui questi passi:

- Aumenta il tuo livello di 1 e sottrai 1.000 PE dal totale dei tuoi Punti
  Esperienza.
- Aumenta i tuoi Punti Ferita massimi di un ammontare pari a quello indicato
  nella descrizione della tua classe.
- Aggiungi i privilegi di classe indicati dalla tua tabella di avanzamento della
  classe, inclusi aumenti di caratteristica e incrementi di abilita.
- Scegli i talenti come indicato dalla tabella di avanzamento della tua classe.
- Aggiungi incantesimi e slot incantesimo se la tua classe concede la capacita
  di lanciare incantesimi.
- Incrementa tutti i tuoi bonus di competenza di 1 grazie al tuo nuovo livello,
  applicando gli altri incrementi ai bonus di competenza come richiesto dagli
  incrementi di abilita e da altri privilegi di classe. Aumenta i valori delle
  statistiche che sono cambiate come risultato di un incremento di abilita o di
  altre capacita.
- Applica i bonus conferiti dai talenti e le altre capacità basate sul livello.
