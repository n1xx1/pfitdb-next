---
source: Manuale di Gioco, pag. 83
original-name: Barbarian
original-srd: https://2e.aonprd.com/Classes.aspx?ID=2
---

# Barbaro

_In battaglia l'ira ti consuma. Gioisci nel seminare scompiglio e laceri le
carni dei nemici con armi possenti, affidandoti a una resistenza strabiliante
grazie alla quale fai a meno di tecniche complesse o di un rigido addestramento.
La tua furia attinge a un istinto violento associato a un animale, uno spirito o
una parte di te. Per molti barbari, la forza bruta è un martello e i problemi
sono chiodi da battere, mentre altri tentano di reprimere la tempesta emotiva
che li infiamma e liberano la furia solo nei momenti cruciali._

**CARATTERISTICA CHIAVE: FORZA**

Al 1° livello, la tua classe ti conferisce un aumento di caratteristica alla
Forza.

**PUNTI FERITA: 12 più il tuo modificatore di Costituzione**

Al 1° livello e a ogni livello successivo sommi questo valore ai tuoi Punti
Ferita massimi.

## Ruolare il Barbaro

### Durante gli Incontri di Combattimento...

Ti abbandoni alla furia e ti precipiti in prima linea per aprirti un varco
devastando ogni cosa. La miglior difesa è l'attacco: devi abbattere i nemici
prima che approfittino delle tue difese relativamente deboli.

### Durante gli Incontri Sociali...

Ricorri all'intimidazione per ottenere ciò che vuoi, specie quando forme di
persuasione più gentili si rivelano inefficaci.

### Durante l'Esplorazione...

Resti in guardia contro i pericoli, pronto a lanciarti a capofitto nella
battaglia all'istante. Sei tu a scalare un'insidiosa parete di roccia e a
gettare una corda ai tuoi compagni perché ti seguano, e sei tu a sfidare
pericolose correnti per raggiungere l'interruttore nascosto sott'acqua. E se c'è
da spaccare qualcosa, nessun problema!

### Nelle Pause...

Potresti andare a far baldoria in una taverna, divulgare l'epico racconto delle
tue gesta eroiche o reclutare seguaci per diventare tu stesso un signore della
guerra.

### Probabilmente...

- In te sono ben radicati sentimenti di rabbia, odio o frustrazione.
- Preferisci un approccio diretto ad altri che richiedono pazienza o trovi
  noiosi.
- Ti dedichi a un intenso regime di attività fisica, e prendi a pugni chiunque
  dica che questo contrasta con la tua avversione verso le attività noiose e che
  richiedono pazienza.

### Probabilmente gli Altri...

- Contano sul tuo coraggio e la tua forza, e confidano che tu sappia farti
  valere in combattimento.
- Ti ritengono un selvaggio incivile o uno zotico villano inadatto all'alta
  società.
- Credono nella tua lealtà verso amici e alleati, e sono convinti che non
  cederai finché la battaglia non sarà finita.

## Competenze Iniziali

Al 1° livello, ottieni i gradi di competenza indicati di seguito. Sei senza
addestramento in tutte le statistiche non elencate, a meno che tu non ottenga un
grado di competenza migliore in qualche altro modo.

### Percezione

Esperto in Percezione

### Tiri Salvezza

Esperto in Tempra Addestrato in Riflessi Esperto in Volontà

### Abilità

Addestrato in Atletica Addestrato in un numero di abilità aggiuntive pari a 3
più il tuo modificatore di Intelligenza

### Attacchi

Addestrato con le armi semplici Addestrato con le armi da guerra Addestrato
negli attacchi senz'armi

### Difese

Addestrato con le armature leggere Addestrato con le armature medie Addestrato
nella difesa senz'armatura

### CD di Classe

Addestrato nella CD di classe del barbaro

## Privilegi di Classe

In quanto barbaro, acquisisci i seguenti privilegi di classe. Le capacità
ottenute ai livelli superiori riportano, accanto ai rispettivi nomi, i livelli
richiesti per acquisirle.

| Il tuo Livello | Privilegi di Classe                                                                                                          |
| :------------: | ---------------------------------------------------------------------------------------------------------------------------- |
|       1        | Competenze iniziali, furia, istinto, stirpe e background, talento da barbaro                                                 |
|       2        | Talento da barbaro, talento di abilità                                                                                       |
|       3        | Incremento di abilità, negare vantaggio, talento generico                                                                    |
|       4        | Talento da barbaro, talento di abilità                                                                                       |
|       5        | Aumenti di caratteristica, brutalità, incremento di abilità, talento di stirpe                                               |
|       6        | Talento da barbaro, talento di abilità                                                                                       |
|       7        | Colosso, incremento di abilità, specializzazione con le armi, talento generico                                               |
|       8        | Talento da barbaro, talento di abilità                                                                                       |
|       9        | Incremento di abilità, resistenza furiosa, riflessi fulminei, talento di stirpe                                              |
|       10       | Aumenti di caratteristica, talento da barbaro, talento di abilità                                                            |
|       11       | Furia possente, incremento di abilità, talento generico                                                                      |
|       12       | Talento da barbaro, talento di abilità                                                                                       |
|       13       | Arma furente, colosso superiore, esperienza con le armature medie, incremento di abilità, talento di stirpe                  |
|       14       | Talento da barbaro, talento di abilità                                                                                       |
|       15       | Aumenti di caratteristica, incremento di abilità, specializzazione con le armi superiore, talento generico, volontà indomita |
|       16       | Talento da barbaro, talento di abilità                                                                                       |
|       17       | Furia rapida, incremento di abilità, sensi potenziati, talento di stirpe                                                     |
|       18       | Talento da barbaro, talento di abilità                                                                                       |
|       19       | Armatura del furore, devastatore, incremento di abilità, talento generico                                                    |
|       20       | Aumenti di caratteristica, talento da barbaro, talento di abilità                                                            |

### Competenze Iniziali

Al 1° livello ottieni un certo numero di competenze che rappresentano il tuo
addestramento di base, indicate all'inizio della descrizione della classe.

### Furia

Acquisisci l'azione [Infuriarsi](/azioni/classe/infuriarsi), con cui ti lasci
pervadere da un'ira incontrollabile.

### Istinto

La tua furia sgorga da un istinto dominante, che hai ereditato da una tradizione
o fa parte della tua indole. L'istinto ti assegna una capacità, ti proibisce
certi comportamenti, ti conferisce resistenze e incrementi dei danni ai livelli
superiori e ti permette di scegliere talenti legati a esso.

Gli istinti possono essere trovati [qua](/classi/barbaro/istinti)

### Stirpe e Background

Oltre alle capacità conferite dalla classe, ottieni i benefici della stirpe e
del background che hai scelto.

### Talenti da Barbaro

Al 1° livello, e successivamente ad ogni livello pari, ottieni un talento da
barbaro.

### Talenti di Abilità - 2°

Al 2° livello, e successivamente ogni 2 livelli, ottieni un talento di abilità.
Per selezionarne uno devi essere almeno addestrato nell'abilità corrispondente.

### Incrementi di Abilità - 3°

Al 3° livello, e successivamente ogni 2 livelli, ottieni un incremento di
abilità. Puoi utilizzarlo per aumentare ad addestrato il tuo grado di competenza
in un'abilità in cui sei senza addestramento, o per aumentarlo a esperto in
un'abilità in cui sei già addestrato.

Al 7° livello, puoi impiegare gli incrementi di abilità per aumentare a maestro
il tuo grado di competenza in un'abilità in cui sei già Esperto, mentre al 15°
livello puoi utilizzarli per aumentare a Leggendario il tuo grado di competenza
in un'abilità in cui sei già maestro.

### Negare Vantaggio - 3°

I nemici faticano a penetrare le tue difese. Non sei impreparato nei confronti
di creature di livello pari o inferiore al tuo nascoste, Non Individuate, che ti
Attaccano ai Fianchi o che utilizzano attacco improvviso. Tali creature possono
comunque aiutare i loro alleati ad attaccarti ai fianchi.

### Talenti Generici - 3°

Al 3° livello, e successivamente ogni 4 livelli, ottieni un talento generico.

### Aumenti di Caratteristica - 5°

Al 5° livello, e successivamente ogni 5 livelli, aumenti quattro diversi
punteggi di Caratteristica. Puoi utilizzare questi aumenti di caratteristica per
incrementare i tuoi punteggi di caratteristica sopra il 18\. Applicare un
aumento a un punteggio di caratteristica lo incrementa di 1 se è già pari o
superiore a 18, o di 2 se il punteggio parte da meno di 18.

### Brutalità - 5°

La furia rende le tue armi micidiali. Il tuo grado di competenza con armi
semplici, da guerra e attacchi senz'armi aumenta a esperto. Mentre sei
infuriato, hai accesso agli effetti di specializzazione del critico di armi da
mischia e attacchi senz'armi.

### Talenti di Stirpe - 5°

In aggiunta al talento di stirpe iniziale, ne ottieni uno al 5° livello e
successivamente ogni 4 livelli.

### Colosso - 7°

Il tuo corpo è abituato alle sollecitazioni fisiche e resiste alle malattie. Il
tuo grado di competenza nei tiri salvezza su Tempra aumenta a maestro. Quando
ottieni un successo in un tiro salvezza su Tempra, lo consideri un successo
critico.

### Specializzazione con le Armi - 7°

La furia ti permette di colpire più duro. Infliggi 2 danni aggiuntivi con armi e
attacchi senz'armi con cui sei esperto che aumentano a 3 se sei maestro e a 4 se
sei leggendario. Acquisisci la capacità di specializzazione del tuo istinto.

Guarda gli istinti specifici per maggiori informazioni.

### Resistenza Furiosa - 9°

L'esposizione ripetuta ai danni e una pelle coriacea ti proteggono dalle ferite.
Mentre sei infuriato, acquisisci una resistenza pari a 3 + il modificatore di
Costituzione ai tipi di danno contemplati dal tuo istinto.

Guarda gli istinti specifici per maggiori informazioni.

### Lightning Reflexes - 9°

Hai riflessi veloci come il fulmine. Il tuo grado di competenza nei tiri
salvezza su Riflessi aumenta a esperto.

### Furia Possente - 11°

La furia si intensifica, permettendoti di agire all'istante. Il tuo grado di
competenza nella tua CD di classe da Barbaro aumenta a esperto. Acquisisci
l'azione gratuita [Furia Possente](/azioni/classe/furia-possente).

### Colosso Superiore - 13°

Hai un fisico robusto. Il tuo grado di competenza nei tiri salvezza su Tempra
aumenta a leggendario. Quando ottieni un fallimento critico con un tiro salvezza
su Tempra, consideri il risultato come un fallimento. Quando ottieni un
fallimento in un tiro salvezza su Tempra contro un effetto che infligge danni,
dimezzi l'ammontare di questi ultimi.

### Arma Furente - 13°

La furia ti rende ancor più efficace con le armi che impugni. Il tuo grado di
competenza con armi semplici, armi da guerra e attacchi senz'armi aumenta a
maestro.

### Esperienza con le Armature Medie - 13°

Hai imparato a difenderti meglio dagli attacchi. Il tuo grado di competenza con
armature leggere, armature medie e difesa senz'armatura aumenta a esperto.

### Specializzazione con le Armi Superiore - 15°

Nelle tue mani, le armi che sai padroneggiare incutono davvero paura. I danni
conferiti da specializzazione con le armi aumentano a 4 con armi e attacchi
senz'armi in cui sei esperto, a 6 se sei maestro e a 8 se sei leggendario. La
capacità di specializzazione del tuo istinto ti conferisce un beneficio
superiore.

Guarda gli istinti specifici per maggiori informazioni.

### Volontà Indomita - 15°

La furia ti protegge da chi vuole controllarti. Il tuo grado di competenza nei
tiri salvezza su Volontà aumenta a maestro. Quando ottieni un successo in un
tiro salvezza su Volontà, consideri il risultato come un successo critico.

### Furia Rapida - 17°

Terminata la furia, ti riprendi velocemente e ben presto sei pronto a
ricominciare. Dopo esserti placato per un intero round, puoi Infuriarti
nuovamente senza dover aspettare 1 minuto.

### Sensi Potenziati - 17°

Il tuo istinto acuisce ulteriormente ognuno dei tuoi sensi. Il tuo grado di
competenza in Percezione aumenta a maestro.

### Armatura del Furore - 19°

Il tuo legame con l'armatura si rafforza grazie all'addestramento e alla furia.
Il tuo grado di competenza con armature leggere, armature medie e difesa
senz'armatura aumenta a maestro.

### Devastatore - 19°

Le tue capacità da barbaro sono impareggiabili e Colpisci in maniera così
devastante da curarti appena delle resistenze. Il tuo grado di competenza nella
CD di classe aumenta a maestro. I tuoi Colpi in mischia ignorano 10 punti della
resistenza di una creatura ai danni fisici che infliggono.
