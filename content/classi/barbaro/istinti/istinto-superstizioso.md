---
source: Guida del Giocatore, pag. 108
original-name: Superstition Instinct
original-srd: https://2e.aonprd.com/Instincts.aspx?ID=6
---

# Istinto Superstizioso

Una profonda sfiducia nella magia ti spinge a rinunciare e a contrastare le
assurdità metafisiche degli incantatori. Che tu sia membro di una famiglia o
cultura superstiziosa che diffida della magia o un combattente che sfida di
continuo maghi e fattucchieri, o ancora un sopravvissuto a un incidente magico
che ha instillato nella tua mente e nel tuo corpo un'intensa avversione, o
infine il rampollo di una linea di sangue nota per la sua resistenza alla magia,
la tua furia contrasta ogni stregoneria. Ciò ti rende un eccellente cacciatore
di incantatori, ma sei lento a fidarti dei praticanti di arti magiche. Il tuo
anatema estremamente restrittivo ti concede poteri superiori a quelli degli
altri istinti.

## Anatema

L'anatema per il tuo istinto è accettare volontariamente gli effetti degli
incantesimi (anche da pergamene, bacchette e simili), anche da parte dei tuoi
alleati. Puoi comunque bere pozioni e investire e attivare la maggior parte
degli oggetti magici che trovi, anche se gli oggetti che lanciano incantesimi
sono soggetti alle stesse restrizioni di tutti gli altri incantesimi. Se un
alleato si ostina a usare la magia su di te nonostante la tua riluttanza, e non
hai motivo di credere che smetterà, continuare a viaggiare con quell'alleato di
tua spontanea volontà (come anche altre circostanze simili) conta come accettare
volontariamente i suoi incantesimi e quindi è anch'esso un anatema per il tuo
istinto.

## Resilienza Superstiziosa (Capacità di Istinto)

Mentre sei infuriato, ottieni bonus di status +2 a tutti i tiri salvezza contro
la magia. Aumenti i danni dovuti a Infuriarsi da 2 a 4 contro le creature che
possono lanciare incantesimi. Una volta ogni 10 minuti, quando ti
[Infuri](/azioni/classe/infuriarsi), riacquisti Punti Ferita pari ai Punti
Ferita temporanei che ottieni da quell'azione di Infuriarsi.

## Capacità di Specializzazione - 7°

Aumenti i danni dovuti a [Infuriarsi](/azioni/classe/infuriarsi) da 4 a 8 contro
le creature che possono lanciare incantesimi. Se possiedi specializzazione con
le armi superiore, li aumenti invece a 12 contro creature con incantesimi e a 8
contro altre creature.

## Resistenza Furiosa - 9°

Scegli due tradizioni magiche collegate: arcana e occulta, arcana e primeva,
divina e occulta o divina e primeva. La resistenza del tuo privilegio di classe
resistenza furiosa si applica contro tutti i danni subiti dagli incantesimi
lanciati con queste due tradizioni magiche, indipendentemente dal tipo di danno
inflitto dall'incantesimo.
