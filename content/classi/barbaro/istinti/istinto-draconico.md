---
source: Manuale di Gioco, pag. 87
original-name: Dragon Instinct
original-srd: https://2e.aonprd.com/Instincts.aspx?ID=2
---

# Istinto Draconico

Invochi la furia dei possenti draghi e manifesti capacità incredibili. Forse la
tua cultura venera la maestosità di queste creature o ti sei legato a loro
bevendo sangue di drago o bagnandoti in esso, o dopo aver visto un dragone
saccheggiare e bruciare il tuo villaggio. Scegli un tipo di drago dalla tabella
seguente a cui corrisponde il tuo istinto. I draghi cromatici tendono a essere
malvagi, quelli metallici buoni.

| Drago                                              | Tipo      | Soffio               |
| -------------------------------------------------- | --------- | -------------------- |
| [Bianco](/creature/famiglie-mostri/drago-bianco)   | Cromatico | Cono di freddo       |
| [Blu](/creature/famiglie-mostri/drago-blu)         | Cromatico | Linea di elettricità |
| [Nero](/creature/famiglie-mostri/drago-nero)       | Cromatico | Linea di acido       |
| [Rosso](/creature/famiglie-mostri/drago-rosso)     | Cromatico | Cono di fuoco        |
| [Verde](/creature/famiglie-mostri/drago-verde)     | Cromatico | Cono di veleno       |
| [Argento](/creature/famiglie-mostri/drago-argento) | Metallico | Cono di freddo       |
| [Bronzo](/creature/famiglie-mostri/drago-bronzo)   | Metallico | Linea di elettricità |
| [Oro](/creature/famiglie-mostri/drago-oro)         | Metallico | Cono di fuoco        |
| [Ottone](/creature/famiglie-mostri/drago-ottone)   | Metallico | Linea di fuoco       |
| [Rame](/creature/famiglie-mostri/drago-rame)       | Metallico | Linea di acido       |

## Anatema

Lasciar correre un insulto personale contro di te rappresenta un anatema per il
tuo istinto. Decidi se il personaggio rispetta o detesta il tipo di drago
prescelto: nel primo caso, l'anatema è sfidare quel drago; nel secondo,
l'anatema è non riuscire a sconfiggerlo qualora lo incontri.

## Furia Draconica (Capacità di Istinto)

Mentre sei infuriato, puoi incrementare da 2 a 4 i danni aggiuntivi conferiti da
Infuriarsi; inoltre, questi danni aggiuntivi ottengono il tipo di danno
corrispondente al soffio del drago prescelto, anziché il tipo di danno inferto
dall'arma o dall'attacco senz'armi. Così facendo, l'azione
[Infuriarsi](/azioni/classe/infuriarsi) acquisisce i tratti
[arcano](/tratti/arcano) e [invocazione](/tratti/invocazione), oltre al tratto
corrispondente al nuovo tipo di danno.

## Capacità di Specializzazione - 7°

Quando utilizzi furia draconica, incrementi da 4 a 8 i danni aggiuntivi
conferiti da [Infuriarsi](/azioni/classe/infuriarsi). Se possiedi
specializzazione con le armi superiore, incrementi invece da 8 a 16 i danni
aggiuntivi conferiti da Infuriarsi quando utilizzi furia draconica.

## Resistenza Furiosa - 9°

Resisti ai danni perforanti e a quelli del tipo corrispondente al soffio del
drago prescelto.
