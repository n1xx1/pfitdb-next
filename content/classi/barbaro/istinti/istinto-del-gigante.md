---
source: Manuale di Gioco, pag. 86
original-name: Giant Instinct
original-srd: https://2e.aonprd.com/Instincts.aspx?ID=4
---

# Istinto del Gigante

La furia ti dona la forza bruta e la taglia di un gigante, ma questo non
significa necessariamente che tu veneri queste creature, anzi: potresti
dileggiarle o persino ambire a sterminarle! Forse gli altri ti scambiano per un
gigante a causa della tua forza eccezionale, o per le tue emozioni travolgenti e
il tuo ego ipertrofico!

## Anatema

Il tuo anatema è non affrontare una sfida personale a dimostrare la tua forza.

## Massacratore di Titani (Capacità di Istinto)

Nonostante tu sia Piccolo o Medio puoi utilizzare un'arma costruita per una
creatura Grande (sia a cose normali che da infuriato). Se non sei Piccolo o
Medio, puoi utilizzare un'arma costruita per una creatura di una categoria di
taglia superiore alla tua. Hai accesso a quest'arma più grande, ricompresa fra i
tipi disponibili all'atto della creazione del personaggio. Prezzo e Volume
dell'arma sono quelli standard per esemplari della sua taglia. Quando impugni
tale arma in combattimento, aumenti da 2 a 6 i danni aggiuntivi conferiti da
[Infuriarsi](/azioni/classe/infuriarsi), ma subisci la condizione
[maldestro](/condizioni/maldestro) 1 per la scarsa maneggevolezza dell'arma. Non
puoi rimuovere in alcun modo la condizione maldestro o ignorarne le penalità
finché impugni l'arma.

## Capacità di Specializzazione - 7°

Quando usi un'arma più grande aumenti da 6 a 10 i danni aggiuntivi conferiti da
[Infuriarsi](/azioni/classe/infuriarsi); se possiedi specializzazione con le
armi superiore, li aumenti da 10 a 18.

## Resistenza Furiosa - 9°

Quando acquisisci resistenza furiosa, resisti ai danni contundenti e, a tua
scelta, contro danni da freddo, elettricità o fuoco.
