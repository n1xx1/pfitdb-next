---
source: Manuale di Gioco, pag. 69
original-name: Classes
original-srd: https://2e.aonprd.com/Classes.aspx
disableNext: true
disablePrevious: true
---

# Classi

## [Alchimista](/classi/alchimista)

L'alchimista utilizza la sua abilità nel miscelare sostanze per creare oggetti
alchemici come bombe, elisir e veleni, per sconfiggere i nemici e aiutare gli
alleati. Brillanti e ingegnosi, spesso gli alchimisti hanno proprio lo strumento
che serve per un certo lavoro e le conoscenze esoteriche per tirare gli amici
fuori dai guai.

## [Barbaro](/classi/barbaro)

Spaventosa incarnazione della furia, il barbaro travolge con la micidiale
potenza della sua ira chiunque gli si pari davanti. Un barbaro è sempre pronto
alla battaglia, e una volta scatenato il suo furore, si rivela immensamente
forte, spesso imprevedibile e quasi inarrestabile.

## [Bardo](/classi/bardo)

Artista e studioso, il bardo si esibisce e sciorina la sua cultura esoterica per
esaltare i compagni e ostacolare i nemici. Talvolta furtivo e molto spesso
affascinante, è un avventuriero pieno d'ardore e talento, a cui affianca un
rimarchevole repertorio di magie occulte.

## [Campione](/classi/campione)

Il campione è un difensore del bene che indossa l'armatura e impugna un'arma
virtuosa per proteggere gli innocenti e sconfiggere il male. Saldo nei suoi
principi è devoto sia a una divinità che a un aspetto del bene, segue un codice
severo e combatte per rendere il mondo un luogo migliore.

## [Canaglia](/classi/canaglia)

Svelta e astuta, la canaglia sfrutta abilità e prerogative che pochi dei suoi
compagni possono eguagliare. In battaglia, è specializzata in attacchi furtivi e
imboscate, e i racket le forniscono tutti gli strumenti del mestiere. L'ampio
ventaglio di abilità della canaglia le permette di perfezionarsi in ciò che
vuole.

## [Chierico](/classi/chierico)

Il chierico venera un'unica divinità e attinge magia divina dalla propria
devozione. I chierici possono differire grandemente, a seconda di chi adorano e
in quanto si dividono tra ecclesiastici, votati a uno dei domini della loro
divinità, e soldati della fede, che fungono da braccio armato per il loro dio.

## [Druido](/classi/druido)

Il druido cammina senza paura nei luoghi primitivi e selvaggi del mondo, dove
imbriglia e controlla con animo placido la magia primeva della natura. Amante
delle lande incontaminate, il druido trova nutrimento nel loro potere, amici fra
le creature che le abitano e forza nella loro furia.

## [Guerriero](/classi/guerriero)

Con deliberata audacia e impavida determinazione, il guerriero stana e affronta
i nemici mentre protegge l'incolumità dei suoi alleati. Maestro del campo di
battaglia, è lesto a sfruttare ogni opportunità per colpire chiunque arrivi a
portata di spada o di freccia.

## [Mago](/classi/mago)

Il mago è l'arcano signore degli incantesimi, che trae dalla realtà un
incredible potere grazie a elaborate formule magiche. Agisce con piglio sicuro,
senza bisogno di armi o armature, per imporre al mondo il suo volere e recare
sciagura ai nemici.

## [Monaco](/classi/monaco)

Alla ricerca della perfezione in ogni cosa, il monaco aspira a trasformare il
suo corpo nell'arma perfetta. Un minuto prima potrebbe passeggiare con animo
calmo ponderando sulle sfumature dell'esistenza, e un minuto dopo scatenare una
tempesta di colpi micidiali.

## [Ranger](/classi/ranger)

Scaltro e ingegnoso, il ranger è un cacciatore, un segugio e un guerriero che
salvaguarda la natura e protegge la civiltà dall'autodistruzione. Che usi un
arco, la balestra, due armi accoppiate o i suoi calappi, è un nemitemibile e un
grande alleato nelle terre selvagge.

## [Stregone](/classi/stregone)

La potente magia dello stregone non scaturisce da studio preghiere, ma dal
sangue. Le sue capacità magiche variano a seconda che a scorrergli nelle vene e
ad alimentare i suoi incantesimi sia il sangue di draghi, angeli, fate, creature
aberranti o altri esseri.
