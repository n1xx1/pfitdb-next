---
source: Guida del Giocatore, pag. 106
original-name: Toxicologist
original-srd: https://2e.aonprd.com/ResearchFields.aspx?ID=4
---

# Tossicologo

Sei specializzato in tossine e veleni di ogni tipo. Inizi con le formule di due
veleni alchemici comuni di 1° livello nel tuo formulario, in aggiunta alle altre
che possiedi. Puoi applicare a un'arma che stai impugnando un veleno da
ferimento che stai tenendo con un'azione singola, anziché con un'attività da 2
azioni, e per le CD dei tuoi veleni infusi puoi usare la tua CD di classe, se è
più alta.

## Scoperta del Campo di Ricerca - 5°

Quando utilizzi alchimia avanzata per creare veleni durante i tuoi preparativi
giornalieri, puoi usare una partita di reagenti per creare tre veleni qualsiasi
anziché solo due dosi dello stesso veleno.

## Infusioni Perpetue - 7°

Scegli due veleni alchemici comuni di 1° livello.

## Potenza Perpetua - 11°

Scegli due veleni alchemici comuni di 5° livello o inferiore.

## Scoperta del Campo di Ricerca Superiore - 13°

Puoi applicare due diversi veleni da ferimento alla stessa arma, anche se non a
una munizione. I due veleni possono essere di un livello massimo di 6 livelli
inferiore rispetto al tuo, e non puoi usare i veleni che hai creato senza
spendere una partita di reagenti infusi attraverso infusioni perpetue. Per
applicare i due veleni ci vuole un'azione separata per ciascuno dei due. Dopo
queste due azioni, combini i due veleni sull'arma in un doppio veleno che ha la
CD più bassa dei due veleni. Questo doppio veleno è virulento solo se entrambi i
veleni erano virulenti, e se i veleni hanno un numero di fasi diverso il doppio
veleno avrà un numero di fasi pari a quello del veleno con il numero di fasi più
basso. Il bersaglio subisce gli effetti di entrambi i veleni per la sua fase
attuale.

## Perfezione Perpetua - 17°

Scegli due veleni alchemici comuni di 11° livello o inferiore.
