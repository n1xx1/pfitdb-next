---
source: Manuale di Gioco, pag. 71
original-name: Alchemist
original-srd: https://2e.aonprd.com/Classes.aspx?ID=1
---

# Alchimista

_Per te non c'è spettacolo più bello che guardare una strana mistura che
gorgoglia in un alambicco e beri senza remore i tuoi geniali elisir. Ti
affascina scoprire i segreti della scienza e del mondo naturale, e in
laboratorio o in viaggio sperimenti di continuo fantasiosi intrugli per ogni
evenienza. Non temi di correre dei rischi quando scagli miscele tossiche o
esplosive contro i nemici. La tua personalissima strada verso la gloria è
disseminata di composti alchemici che spingono al limite sia la mente che il
corpo._

**CARATTERISTICA CHIAVE: INTELLIGENZA**

Al 1° livello, la tua classe ti conferisce un aumento di caratteristica che
applichi alla Intelligenza.

**PUNTI FERITA: 8 più il tuo modificatore di Costituzione**

Al 1° livello e a ogni livello successivo sommi questo valore ai tuoi Punti
Ferita massimi.

## Ruolare l'Alchimista

### Durante gli Incontri di Combattimento...

Lanci bombe contro i nemici, tenendoli impegnati mentre fornisci supporto al
resto del gruppo con potenti elisir. Ai livelli più alti, i mutageni alterano il
tuo corpo trasformandolo in un'arma resistente e poderosa.

### Durante gli Incontri Sociali...

Metti a disposizione la tua conoscenza ed esperienza con gli oggetti alchemici e
i loro segreti, come veleni e malattie.

### Durante l'Esplorazione...

Sei sempre in allerta e tieni le tue bombe a portata di mano. Inoltre, dai
consigli su tutto ciò che è misterioso o riguarda l'alchimia.

### Nelle Pause...

Conduci esperimenti in un laboratorio alchemico, distillando elisir, fabbricando
bombe e migliorando le tue conoscenze sull'alchimia.

### Probabilmente...

- Ti piace armeggiare con strane formule e reagenti alchemici, spesso con
  dedizione e incoscienza tali da lasciare interdetti gli altri.
- Ti diverti a seminare scompiglio con le tue misture alchemiche, e ti piace
  guardare le cose mentre bruciano, si dissolvono, congelano e sussultano.
- Sperimenti all'infinito per scoprire nuovi e più potenti strumenti alchemici.

### Probabilmente gli Altri...

- Ti scambiano per una specie di stregone o di mago eccentrico e non capiscono
  che non lanci incantesimi; gli incantatori, cimentandosi maldestramente
  nell'alchimia, non fanno che rafforzare questo equivoco.
- Non comprendono la tua passione per l'alchimia, la creatività e le invenzioni.
- Presumono che, se ancora non hai provocato una catastrofe con i tuoi
  esperimenti, inevitabilmente accadrà.

## Competenze Iniziali

Al 1° livello, ottieni i gradi di competenza indicati di seguito. Sei senza
addestramento in tutte le statistiche non elencate, a meno che tu non ottenga un
grado di competenza migliore in qualche altro modo.

### Percezione

Addestrato in Percezione

### Tiri Salvezza

Esperto in Tempra Esperto in Rifleesi Addestrato in Volontà

### Abilità

Addestrato in Artigianato Addestrato in un numero di abilità aggiuntive pari a 3
più il tuo modificatore di Intelligenza

### Attacchi

Addestrato con le armi semplici Addestrato con le bombe alchemiche Addestrato
con gli attacchi senz'armi

### Difese

Addestrato con le armature medie Addestrato con le armature leggere Addestrato
nella difesa senz'armatura

### CD di Classe

Addestrato nella CD di classe dell'alchimista

## Privilegi di Classe

In quanto alchimista, acquisisci i seguenti privilegi di classe. Le capacità
ottenute ai livelli superiori riportano, accanto ai rispettivi nomi, i livelli
richiesti per acquisirle.

| Il tuo Livello | Privilegi di Classe                                                                                                                                                         |
| :------------: | --------------------------------------------------------------------------------------------------------------------------------------------------------------------------- |
|       1        | Alchimia, campo di ricerca, competenze iniziali, formulario, stirpe e background, talento da alchimistaarch field, alchemist feat                                           |
|       2        | Talento da alchimista, talento di abilità                                                                                                                                   |
|       3        | Incremento di abilità, talento generico                                                                                                                                     |
|       4        | Talento da alchimista, talento di abilità                                                                                                                                   |
|       5        | Aumenti di caratteristica, alchimia potente, incremento di abilità, scoperta del campo di ricerca, talento di stirpekill increase                                           |
|       6        | Talento da alchimista, talento di abilità                                                                                                                                   |
|       7        | Esperienza con le armi alchemiche, incremento di abilità, infusioni perpetue, talento generico, volontà di ferroons, skill increase                                         |
|       8        | Talento da alchimista, talento di abilità                                                                                                                                   |
|       9        | Allerta, doppia miscela, esperienza con l'alchimia, incremento di abilità, talento di stirpe                                                                                |
|       10       | Aumenti di caratteristica, talento da alchimista, talento di abilità                                                                                                        |
|       11       | Colosso, incremento di abilità, potenza perpetua, talento generico                                                                                                          |
|       12       | Talento da alchimista, talento di abilità                                                                                                                                   |
|       13       | Esperienza con le armature medie, incremento di abilità, scoperta del campo di ricerca superiore, specializzazione con le armi, talento di stirpease, weapon specialization |
|       14       | Talento da alchimista, talento di abilità                                                                                                                                   |
|       15       | Alchimista solerte, aumenti di caratteristica, eludere, incremento di abilità, talento generico                                                                             |
|       16       | Talento da alchimista, talento di abilità                                                                                                                                   |
|       17       | Incremento di abilità, maestria alchemica, perfezione perpetua, talento di stirpe                                                                                           |
|       18       | Talento da alchimista, talento di abilità                                                                                                                                   |
|       19       | Incremento di abilità, maestria con le armature medie, talento generico                                                                                                     |
|       20       | Aumenti di caratteristica, talento da alchimista, talento di abilità                                                                                                        |

### Alchimia

Comprendi le complesse interazioni tra sostanze naturali e innaturali, e riesci
a creare oggetti alchemici per soddisfare ogni tua esigenza. Puoi farlo
impiegando reagenti normali con l'attività Fabbricare, oppure puoi usare dei
particolari reagenti infusi che ti permettono di fabbricare oggetti temporanei
rapidamente e senza alcun costo. Col tempo, imparerai a creare gratuitamente
sempre più oggetti alchemici, e dato che ognuno di essi diventerà man mano più
potente, il tuo potere aumenterà drasticamente, con buona pace di chi non
comprende questa strana scienza.

Anche se non ne soddisfi i prerequisiti, acquisisci il talento
[Fabbricare Oggetti Alchemici](/talenti/generici/fabbricare-oggetti-alchemici)
insieme alle 4 formule degli oggetti alchemici comuni di 1° livello conferite da
esso. Puoi utilizzare questo talento per creare oggetti alchemici a patto che le
relative formule siano presenti nel tuo formulario.

#### Reagenti Infusi

Infondi la tua essenza alchemica nei reagenti, così da poter creare oggetti
alchemici senza alcun costo. Ogni giorno, durante i preparativi giornalieri,
ottieni un numero di partite di reagenti infusi pari al tuo livello + il tuo
modificatore di Intelligenza. Puoi usare questi reagenti con alchimia avanzata o
Alchimia Rapida, come descritto più avanti. Complessivamente, i reagenti infusi
hanno Volume leggero.

Non appena effettui nuovamente i preparativi giornalieri, i reagenti infusi del
giorno prima vengono immediatamente distrutti, e gli effetti non permanenti
degli oggetti infusi il giorno precedente terminano all'istante. Sebbene siano
oggetti fisici, i reagenti infusi non possono essere duplicati, preservati o
creati se non durante i preparativi giornalieri, altrimenti questi reagenti
artificiali sono privi di infusione e risultano inutili ai fini di alchimia
avanzata e Alchimia Rapida.

#### Alchimia Avanzata

Durante i preparativi giornalieri, dopo aver prodotto nuovi reagenti infusi,
puoi consumare delle partite di questi materiali per creare oggetti alchemici
infusi. Per farlo, non devi effettuare una prova di Artigianato e ignori sia il
numero di giorni normalmente richiesto per fabbricare gli oggetti che eventuali
requisiti riguardanti i reagenti alchemici. Il tuo livello di alchimia avanzata
è pari al tuo livello. Per ogni partita di reagenti infusi consumata, scegli un
oggetto alchemico del tuo livello di alchimia avanzata o inferiore presente nel
tuo formulario, e crei una partita di due esemplari di quell'oggetto. Ognuno di
questi oggetti ha il tratto infuso e si mantiene potente per 24 ore o finché non
effettui nuovamente i preparativi giornalieri, quale delle due condizioni si
verifichi prima.

#### Alchimia Rapida

Se hai bisogno subito di un'oggetto alchemico specifico, puoi usare i reagenti
infusi per crearne uno sul momento con l'azione
[Alchimia Rapida](/azioni/classe/alchimia-rapida).

{/* include "/azioni/classe/alchimia-rapida" */}

### Campo di Ricerca

Le tue indagini sulla natura alchemica dell'universo ti hanno portato a
concentrarti su uno specifico campo di ricerca. Forse hai conseguito un titolo
accademico presso un istituto scientifico, ti tieni in contatto con altri
ricercatori nel tuo campo o sei un genio solitario. Scegli un campo di ricerca
tra quelli presentati più avanti.

Il tuo campo di ricerca aggiunge una serie di formule al tuo formulario; questi
sono i tuoi oggetti distintivi. Quando usi un lotto di reagenti infusi per
creare i tuoi oggetti distintivi usando l'alchimia avanzata, crei tre oggetti
invece di due. Ogni volta che guadagni un livello, puoi scambiare uno dei tuoi
oggetti distintivi con un'altra formula nel tuo formulario. Questo nuovo oggetto
distintivo deve essere nell'elenco dei possibili oggetti distintivi del tuo
campo di ricerca.

I campi di ricerca possono essere trovati
[qua](/classi/alchimista/campi-di-ricerca).

### Competenze Iniziali

Al 1° livello ottieni un certo numero di competenze che rappresentano il tuo
addestramento di base, indicate all'inizio della descrizione della classe.

### Formulario

Gli alchimisti trascrivono meticolosamente le formule degli oggetti che possono
creare. All'inizio ottieni gratuitamente un formulario standard del valore di 10
ma o inferiore. Il formulario contiene le formule per due oggetti alchemici
comuni di 1° livello a tua scelta, oltre alle formule conferite da fabbricare
oggetti alchemici e dal tuo campo di ricerca.

Ogni volta che avanzi di livello, puoi aggiungere le formule di due oggetti
alchemici comuni al tuo formulario. Tali formule possono riguardare oggetti di
livello pari o inferiore al livello di oggetti che sei in grado di creare.
Impari queste formule automaticamente, ma è anche possibile trovare o acquistare
altre formule negli insediamenti o da altri alchimisti, o inventarle con il
talento [Inventore](/talenti/generici/inventore).

### Stirpe e Background

Oltre alle capacità conferite dalla classe, ottieni i benefici della stirpe e
del background che hai scelto.

### Talenti da Alchimista

Al 1° livello, e successivamente ad ogni livello pari, ottieni un talento da
alchimista.

### Talenti di Abilità - 2°

Al 2° livello, e successivamente ogni 2 livelli, ottieni un talento di abilità.
Per selezionarne uno devi essere almeno addestrato nell'abilità corrispondente.

### Incrementi di Abilità - 3°

Al 3° livello, e successivamente ogni 2 livelli, ottieni un incremento di
abilità. Puoi utilizzarlo per aumentare ad addestrato il tuo grado di competenza
in un'abilità in cui sei aenza addestramento, o per aumentarlo a Esperto in
un'abilità in cui sei già Addestrato.

Al 7° livello, puoi impiegare gli incrementi di abilità per aumentare a maestro
il tuo grado di competenza in un'abilità in cui sei già Esperto, mentre al 15°
livello puoi utilizzarli per aumentare a Leggendario il tuo grado di competenza
in un'abilità in cui sei già maestro.

### Talenti Generici - 3°

Al 3° livello, e successivamente ogni 4 livelli, ottieni un talento generico.

### Aumenti di Caratteristica - 5°

Al 5° livello, e successivamente ogni 5 livelli, aumenti quattro diversi
punteggi di Caratteristica. Puoi utilizzare questi aumenti di caratteristica per
incrementare i tuoi punteggi di caratteristica sopra il 18\. Applicare un
aumento a un punteggio di caratteristica lo incrementa di 1 se è già pari o
superiore a 18, o di 2 se il punteggio parte da meno di 18.

### Alchimia Potente - 5°

Gli oggetti alchemici che crei al volo sono particolarmente potenti. Quando
utilizzi Alchimia Rapida per creare un oggetto alchemico infuso che concede un
tiro salvezza, puoi scambiare la sua CD con la tua CD di classe.

### Scoperta del Campo di Ricerca - 5°

Apprendi una scoperta speciale pertinente al tuo campo di ricerca.

Guarda i campi di ricerca specifici per ulteriori informazioni.

### Talenti di Stirpe - 5°

In aggiunta al talento di stirpe iniziale, ne ottieni uno al 5° livello e
successivamente ogni 4 livelli.

### Esperienza con le Armi Alchemiche - 7°

Ti sei addestrato per usare più efficacemente le armi che trovi nel tuo
laboratorio. Il tuo grado di competenza con armi semplici, bombe alchemiche e
attacchi senz'armi aumenta a esperto.

### Infusioni Perpetue - 7°

Al 7° livello, hai imparato a creare infusioni alchemiche perpetue che possono
fornire una riserva pressoché illimitata di alcuni oggetti semplici. Acquisisci
la capacità di creare due oggetti alchemici di l° livello utilizzando Alchimia
Rapida senza consumare una partita di reagenti infusi. Gli oggetti selezionabili
variano in base al tuo campo di ricerca e devono figurare nel tuo formulario.

Guarda i campi di ricerca specifici per ulteriori informazioni.

### Volontà di Ferro - 7°

Hai sviluppato difese mentali ferree. Il tuo grado di competenza nei tiri
salvezza su Volontà aumenta a esperto.

### Allerta - 9°

Rimani vigile nei confronti di possibili minacce. Il tuo grado di competenza in
Percezione aumenta a esperto.

### Doppia Miscela - 9°

Conosci così bene le tue formule che può miscelarne due insieme. Quando utilizzi
l'azione Alchimia Rapida, anziché consumare una partita di reagenti infusi per
creare un singolo oggetto, puoi consumarne due per creare fino a due oggetti
alchemici come descritto nella suddetta azione. Non occorre che si tratti di due
esemplari dello stesso oggetto.

### Esperienza con l'Alchimia - 9°

La pratica costante ha accresciuto l'efficacia delle tue minare. Il tuo grado di
competenza nella CD di classe dell'alchimista aumenta a esperto.

### Colosso - 11°

Il tuo corpo è abituato alle sollecitazioni fisiche e resiste alle malattie.
Aumenti a maestro il tuo grado di competenza nei tiri salvezza su Tempra. Quando
ottieni un successo in un tiro salvezza su Tempra, lo consideri un successo
critico.

### Potenza Perpetua - 11°

Migliorando le tue infusioni perpetue, puoi usare Alchimia Rapida per creare
oggetti più potenti senza alcun costo. Gli oggetti selezionabili variano in base
al tuo campo di ricerca e devono figurare nel formulario.

Guarda i campi di ricerca specifici per ulteriori informazioni.

### Esperienza con le Armature Medie - 13°

Hai imparato a schivare mentre indossi un'armatura media, un'armatura leggera, o
sei privo di armatura. Il tuo grado di competenza con armature medie, armature
leggere e difesa senz'armatura aumenta a esperto.

### Scoperta del Campo di Ricerca Superiore - 13°

Fai una scoperta incredibile con cui approfondisci la conoscenza del tuo campo
di ricerca.

Guarda i campi di ricerca specifici per ulteriori informazioni.

### Specializzazione con le Armi - 13°

Hai imparato a infliggere ferite più gravi con le armi che conosci meglio.
Infliggi 2 danni aggiuntivi con armi e attacchi senz'armi in cui sei esperto.
Questi danni aumentano a 3 se sei maestro e a 4 se sei leggendario.

### Alchimista Solerte - 15°

Sei talmente a tuo agio nel miscelare sostanze da riuscire a creare tre oggetti
alla volta. Quando utilizzi l'azione Alchimia Rapida, puoi consumare fino a tre
partite di reagenti infusi per creare un massimo di tre oggetti alchemici come
descritto nell'azione. Non occorre che siano tre esemplari dello stesso oggetto
e riponi automaticamente uno di questi nuovi oggetti mentre li crei.

### Eludere - 15°

Hai imparato a muoverti velocemente per evitare esplosioni, soffi di drago e non
solo. Il tuo grado di competenza nei tiri salvezza su Riflessi aumenta a
maestro. Quando ottieni un successo in un tiro salvezza su Riflessi, consideri
il risultato un successo critico.

### Maestria Alchemica - 17°

Le tue misture alchemiche sono straordinariamente efficaci. Il tuo grado di
competenza nella CD di classe dell'alchimista aumenta a maestro.

### Perfezione Perpetua - 17°

Hai perfezionato le tue infusioni, al punto di poter utilizzare Alchimia Rapida
per creare oggetti ancor più potenti senza alcun costo. Gli oggetti
selezionabili dipendono dal tuo campo di ricerca e devono figurare nel
formulario.

Guarda i campi di ricerca specifici per ulteriori informazioni.

### Maestria con le Armature Medie - 19°

Aumenti la tua perizia con le armature, migliorando la tua capacità di schivare
i colpi. Il tuo grado di competenza con armature medie, armature leggere e
difesa senz'armatura aumenta a maestro.
