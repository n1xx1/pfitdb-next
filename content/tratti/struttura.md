---
source: Manuale di Gioco, pag. 639
original-name: Structure
original-srd: https://2e.aonprd.com/Traits.aspx?ID=153
categories: [equipment]
---

# Struttura

Quando un oggetto con il tratto struttura viene attivato prende la forma di un
edificio o di un'altra struttura magica. L'oggetto deve essere attivato su un
lotto di terra libero da altre strutture. La struttura si adatta al terreno
naturale, adottando i requisiti strutturali necessari per essere costruito in
quella zona. La struttura si sistema attorno a piccoli elementi del paesaggio,
come stagni o guglie di pietra, però non può essere creata sull'acqua o altre
superfici non solide. Se l'oggetto è attivato sulla neve, dune di sabbia o altre
superfici molli con uno strato sottostante solido, le fondamenta (se presenti)
della struttura raggiungeranno il terreno solido. Se un oggetto con questo
tratto è attivato su una superficie solida ma instabile, come per esempio una
palude o un'area tormentata da scosse, ogni giorno effettua una prova semplice
con CD 3: in caso di fallimento la struttura inizia a sprofondare o crollare.

Quando appare, la struttura non danneggia le creature all'interno dell'area
inoltre non può essere creata all'interno di una folla o in un'area densamente
popolata. Qualsiasi creatura che venga involontariamente catturata dentro la
struttura, quando l'oggetto è attivato, si ritrova illesa all'interno della
struttura completa e ha sempre un percorso libero per fuggire. Una creatura
all'interno della struttura, quando termina l'attivazione, non viene ferita e
atterra illesa sul terreno se si trovava a un piano più alto della struttura.
