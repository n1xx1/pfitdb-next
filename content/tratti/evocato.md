---
source: Manuale di Gioco, pag. 632
original-name: Summoned
original-srd: https://2e.aonprd.com/Traits.aspx?ID=154
categories: [generic]
---

# Evocato

Una creatura richiamata da un incantesimo o un effetto di evocazione ottiene ti
tratto evocato. Una creatura evocata non può evocare altre creature, creare
oggetti di valore o lanciare incantesimi che richiedono un costo. Ha il tratto
[servitore](/tratti/servitore). Se tenta di lanciare un incantesimo di livello
uguale o superiore all'incantesimo che lo ha evocato, sovraccarica la magia di
evocazione: l'incantesimo della creatura evocata fallisce e l'incantesimo di
evocazione termina. Per il resto, la creatura evocata usa le capacità standard
di una creatura del suo genere. In genere attacca i tuoi nemici al meglio delle
sue capacita. Se riesci a comunicare con lei puoi provare a comandarla, ma il GM
determina fino a che punto essa esegue i tuoi comandi.

Non appena finisci di Lanciare l'Incantesimo, la creatura evocata usa le sue 2
azioni per quel turno. Una creatura evocata non può controllare alcuna progenie
o altre creature generate da essa, e tali creature tornano al loro stato
inalterato (di solito un cadavere in caso di progenie) una volta che la creatura
evocata è scomparsa. Se non è chiaro quale sarebbe questo stato, decide il GM.
Le creature evocate possono essere esiliate da vari incantesimi ed effetti.
Vengono automaticamente esiliate se ridotte a 0 Punti Ferita o se termina
l'incantesimo che le ha evocate.
