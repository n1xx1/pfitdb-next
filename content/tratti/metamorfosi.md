---
source: Manuale di Gioco, pag. 634
original-name: Polymorph
original-srd: https://2e.aonprd.com/Traits.aspx?ID=127
categories: [generic]
---

# Metamorfosi

Questi effetti trasformano il bersaglio, dandogli una nuova forma. Un bersaglio
non può subire più di un effetto di metamorfosi alla volta. Se subisce un
secondo effetto di metamorfosi, il secondo effetto di metamorfosi tenta di
contrastare il primo. Se ha successo, l'incantesimo ha effetto; se fallisce,
l'incantesimo non ha effetto su quel bersaglio. Tutti i colpi concessi
specificamente da un effetto di metamorfosi sono [magici](/tratti/magico). Salvo
indicazione contraria, gli incantesimi di metamorfosi non consentono al
bersaglio di assumere l'aspetto di una specifica creatura individuale, ma
piuttosto solo di una creatura di stirpe generica o di tipo generico.

Se assumi una forma da battaglia con un incantesimo di metamorfosi, le
statistiche speciali possono essere modificate solo da bonus di circostanza,
bonus di status e penalità. Salvo diversamente specificato, la forma da
battaglia ti impedisce di lanciare incantesimi, parlare e usare la maggior parte
delle azioni di [maneggiare](/tratti/maneggiare) che richiedono mani (se c'è il
dubbio se puoi usare un'azione, la decisione spetta al GM). Il tuo
equipaggiamento viene assorbito in te; le capacità costanti del tuo
equipaggiamento continuano a funzionare, ma non puoi attivare alcun oggetto.
